Jeśli oczu hamować swoich nie umiały Leśnych krynic boginie, aby nie płakały, 
Gdy baczyły przy studni Narcyza pięknego, 
A on umarł prze miłość oblicza swojego, Jeśli nieśmiertelnym stanom żałość rozkazuje, 
Gdy niebaczna fortuna co niesłusznie psuje: 
Jakoż ja mam hamować, by na lice moje Z oczu smutnych żałośne nie płynęły zdroje? 
Jako serce powściągać, aby nie wzdychało I od ciężkiej żałości omdlewać nie miało?
<|endoftext|>
Skoro w rękę wezmę czaszę, 
Wnet ze łba troski wystraszę, Więc iż mnimam, że mam wiele, 
Stąd mi łacno o wesele. 
Wieniec musi być na głowie, 
A fraszka wszyscy panowie. 
Kto się chce bić, obuj zbroję, 
Ja przy kuflu przedsię stoję, 
Bo tak mnimam, iż upitym Lepiej leżeć niż zabitym.
<|endoftext|>
Cóż nad to jawniejszego, że jako w potrawach, 
Ta we wszytkich odmiany ludzie swych zabawach Szukają, choć ledaco, tylko że nowina, 
Nie co miesiąc, nie co dzień, ale co godzina, 
Ba i częściej, radziby we wszytkiem odmianie. 
Ztąd owo kilkorakie stołów zastawianie: 
Choć już drugi dosiągnie palcem w gardle żeru, 
Czeka konfitur, czeka chińskiego imbieru Dla zawarcia żołądka, a zawrzeć go kata, 
Kiedy przez dzień i przez noc nie stanie wiwata. 
Jakie u równej szlachty, gdzie za ojców kasze Stawiano, piramidy widzą oczy nasze. 
Nie do kwadry odmiana: miasto kapust, grochów, 
Cukry stawiać na końcu obiadu od Włochów. 
Wskórają też tak jako Zabłocki na mydle, 
Wynicowawszy modę staropolską w żydle, Rzadki pół wieku swego dopędzi pradziada. 
Jednę zwierz, jednę bydło i ptak strawę jada, Każde też z nich dożyje naznaczonej pory, Nie stękają, nie ważą z ludźmi na doktory. 
Przy ciężkiej pracy jedząc pokrzywy i osty, 
Jako pan od rozkoszy, chłop umiera prosty. 
Bankietem by u niego było i przysmakiem, 
Choć raz w rok, co u pana na każdy dzień brakiem. 
Pójdźmyż do konwersacjej, gier, tańców rozkoszy, 
Którymi zasmrodzili Francuzi i Włoszy Polskę naszę, jakie tam kawy, jakie brednie! 
I żywot poczciwemu, patrząc na to brzydnie, 
Wspomniawszy staropolską przystojność i statek. 
Więc synowie od ojców, córki się od matek Uczą, że za lat kilka, gdyby z grobu wstali, 
Dziadowie by i baby wnuków nie poznali. 
Cóż mówią mody w strojach, braki w materyjach? 
I tych i krawców szukać gdzie po Wenecyjach Tak wszytkie rzeczy stare zginęły do szczętu. 
Nie dostanie świętego kupić testamentu, 
Nawet i politycznej staroszkolnej księgi. 
Do takiej dla odmiany częstej niedołęgi Przyszedł wiek nasz, choć tylko co od starych słyszą, 
Inszymi słowy nowi mędrelkowie piszą, 
Chociaż dla szczerej chluby w cudze się pstrzą pióra. 
Chwali ich, kto pierwszego nie czytał autora, Rozumie, że nowego co pisał, aż ono Taż, co była kapusta, tylko przewarzono, 
Wody przylawszy, smaku ująwszy jej raczej: 
Kto prawdy przyjacielem, każdy mi wybaczy. 
Tak wiele światu złego dzieje się nowiną A tym czasem daleko lepsze rzeczy miną. 
Gorszych się chwyta, żeby smak tylko odmienić, 
Ztąd i prawdzie i cnocie przychodzi szeplenić. 
Zgodzi się koniec świata w złości z swym początkiem, Każdy się stary i on stawa niemowiątkiem Prócz, że tamten do zimnej, bo też drew tak wiele Niemiał, ten do siarczystej odeszlą kąpiele. 
Wszak też odmianę lubi, zimna od ukropu Daleko różna woda, piekło od potopu. 
Aleć to kaznodziejom, żeby kto satyrem Nie nazwał mnie, należy, co affektem szczerem Piszę ku mej ojczyźnie, nie bez serca żalu, 
Gdyżby na to łez trzeba, nie rosy z Kastalu.
<|endoftext|>
Juno, porzuć swój gniew długi, 
A ty, 
Pallas, także drugi, Gładka Wenus gładszą czuje, 
Nowy sąd Parys gotuje. 
Jabłko złote położyła Erycyna, bo zwątpiła. 
Śliczna dziewko, tak tusz sobie: 
Klejnot ten należy tobie, A żadna jeszcze nie wstała, 
Którać by go odjąć miała. 
Równie taka rano wschodzi Jutrzenka, gdy dzień nadchodzi. 
Służyć i hołdować tobie Kładę ja za szczęście sobie. 
A ty o mej uprzejmości I nie wątp o stateczności, Abowiem póki duch we mnie, 
Nie masz, jeno sługę ze mnie.
<|endoftext|>
Mikosz kota przeciągnął, 
Jan się rzezał w koszu, I rzecze ten pośledni: „Powiedz mi, 
Mikoszu, 
Wonczas gdyś kota ciągnął abo snać kot ciebie, 
Gdzieś był stryczków tak prędko dostał ku potrzebie?” Mikosz na to: „Dadzą mnie powrozów, gdy proszę, 
Bo, pięknie wysuszywszy, cało je odnoszę, Lecz ty, bracie, inaczej z ludźmi się sprawujesz, 
Pożyczywszy porzeżesz wszytko i popsujesz.”
<|endoftext|>
Milczycie w obiad, mój panie Konracie, Czy tylko na chleb gębę swą chowacie?
<|endoftext|>
Rozkoszy na świat szczerej nie podano, 
Ale do każdej żółci przymieszano. 
Skąd cię potyka, co twej duszy miło, 
Masz przyjąć i to, co nie gmyśli było.
<|endoftext|>
Zarijadres królewic, jako żyw nie zna wszy, 
Tylko piękną Odatę przez sen raz widziawszy, 
Miłował ją serdecznie i tak chodził o tym, 
Że musiała być jego poślubioną potym Toż się i mnie przydało, drużba mój cnotliwy, 
Że nigdy cię nie znawszy, zawżdym był chętliwy Do twego towarzystwa, a nie mam w pamięci, 
Bych cię co też niemała pobudka do chęci I przez sen kiedy widział, ale pismo twoje, 
To ciebie oznajmiło i przed oczy moje Przyniosło, żem cię w głowę lepiej wlepił sobie, 
Niżby mi cię był posłał w twej własnej osobie Wroty sen rogowymi, gdy poczyna świtać, 
A Tytan swoje konie w łąkach każe chwytać. 
Przeto tego bądź pewien, że cię z tymi liczę, 
Którym ja sercem prawym wszego dobra życzę. 
A to węzeł jest mocny i nad insze trwały, 
Który pięknej Pamięci córki zawiązały.
<|endoftext|>
Nie frasuj się na sługi, żeć się pożarli, Trzeźwi słudzy z trzeźwimi pany pomarli.
<|endoftext|>
Wyznanie opieki boskiej nad koroną polską zawsze, ale mianowicie teraz podczas walnej wojny tureckiej Kto mieszka w spomożeniu Najwyższego, ten w obronie Boga niebieskiego będzie przebywał. 
Rzecze Panu: Tyś jest obrońca mój, i ucieczka moja, i same przeciwko mnie bramy nie przemogą piekielne. 
Głos pański cedry łamie i mocne rzeczy słabemi mięsza, na dźwięk trąby jego pysznego Jerycha bellowardy upadną. 
Kiedy On chce, miedzianym murem pajęczyna będzie, a gdy zechce, najwarowniejszych fortec katarakty pokruszy. 
W sile jego oślą szczęką Samson na Filistynów fechtuje, a mały Dawid z pomiernej procy w czoło Goliata ugodzi. 
Rozważ i Ty, korono moja, jeżli niesłusznie rzec możesz: Pan jest obrońca mój, i ucieczka moja, w Nim ja będę ufała. 
Albowiem On mię wyrwał z sidła łowiących i obronił mię od przykrego słowa, zwierzchności prawu niepodległy. 
Ale mię okrył siłą ramienia Swego i chciał, aby pod skrzydłami Jego mną się opiekował potomek Jakuba. 
I ten, jako tarcza opatrzności Jego, opatruje mię, a ja bezpiecznie usypiając, nocnemi fantazmatami nie potrwożon w pierwosny. 
Nie szkodzą mi strzały lecące od południa gęsto, ani na krew chrześciańską głodne z Stambułu szaleństwo. 
Uczy bowiem Pan ręce pomazańca swego na wojnę, i On sam za niego wojując, pysznego tłumi Sennacheryba. 
Padło ich po lewym boku tysiąc, a dziesięć tysięcy po prawym, ale nie dosyć, dokąd oczyma swemi nie ujrzę odpłaty grzeszników. 
I tak mówię: Ty Panie jesteś nadzieją moją, a któryś jest stwórcą światła niebieskiego, 
Ty pogański miesiąc przyprowadzisz do ostatniej kwadry. 
A korona polska w wspomnieniu Twojem, gdy od bisurmańskiej ma zaszczyt szabli, o jako słuszna, aby Cię uznawała, 
Boże, mocnym obrońcą. 
Przyzwoita, chwalić Cię za to w przybytku Twoim, a w kościele prawowiernym śpiewać Ci pieśń nową. 
I żebrać dalszej łaski uspokojenia do końca, abyś zatłumił potęgę pogańską i domowe niezgody. 
Abyś zgromadzenie wiernych podwyższał, płosząc dzikie bestie, które pustoszą winnicę Chrystusową. 
Rozkaż aniołom Twoim o koronowanej głowie, aby jej strzegli we wszystkich drogach i zawodach jej. 
Niech ją sprawujące duchy na ręku noszą, a przezornego oka Twego opieka niechaj nad nią nieustannie zostaje. 
Po szyzmatyckiej żmii, jad pod językiem mającej, niechaj chodzi i niech podepce bazyliszka orientalnego. 
Ty rzucisz pod nogi jego opiłego krwią niewinną smoka, a z libickiej jaskini lew męstwem się jego niech zatrwoży. 
Nasyćże go długich dni, o Najwyższy! i w owocu jego pokaż zbawienie Twoje. 
Chwała Ojcu i Synowi, i Duchowi świętemu. 
Jako była na początku, tak i teraz, i zawsze, i na wieki wieków. .
<|endoftext|>
Nie dopiero to wiedzą, że dobrze miłować. 
Ważył się przedtym Parys przez morze żeglować Dla nadobnej Heleny, którą jemu była Za złote jabłko piękna Wenus namieniła. 
Nie dbał, chocia pogonią miała być za nimi, 
Choć miał tego przypłacić braty rodzonymi, 
Na koniec swym upadem i wszytkiego domu. 
Smakowała mu miłość, nie wiem, jako komu.
<|endoftext|>
Stań ku słońcu, a rozdziew gębę, panie Ślasa, 
A już nie będziem szukać inszego kompasa: 
Bo ten nos, coć to gęby już ledwe nie minie, 
Na zębach okaże, o której godzinie.
<|endoftext|>
Próżno Chmurę szczujecie mymi wirszykami, 
O tym właśnie rzeczono: karmion ten wronami.
<|endoftext|>
Chwała tobie, Gospodzinie,
Iż o twych świętych cześć słynie,
Ktora nigdy nie zaginie
I na wieki nie przeminie.
Wesiel się, Polska Korono,
Iż masz takiego patrona,
Dostojnego Stanisława,
Jenże wyszedł z Szczepanowa.
Ten jeszcze w swej młodości
Napełnion boskiej miłości,
Wiodąc swoj żywot we cności
Wytrwał w swej sprawiedliwości.
Widząc poselstwo duchowne,
Iż o nim słuchy chwalebne,
Wzywając Boga miłego,
Wzięli go za biskupa swego.
Wtenczas Bolesław krolował,
Ten wiele złego podziałał,
Dla uczynku swego złego
Nienajźrzał biskupa świętego.
Oskarżyli go ziemianie,
Iż kupił świeckie imienie
Prawą niesprawiedliwością,
Chcieli go dostać bliskością.
Wskrzesił Piotra z Piotrawina,
Umarłego ziemianina,
Co leżał trzy lata w grobie,
Wskrzesił go na świadectwo sobie.
Boska go prawda wspomogła,
Z fałszywych rzeczy wywiodła,
Nie nalezion w żadnej winie,
Został się przy Piotrawinie.
Karał krola z okrutności,
Iż dręczył lud bez lutości,
Nie mając żadnej baczności
Używał swej okrutności.
Dał nań klątwę jak na złego
Podług prawa duchownego,
By się bał Boga miłego,
By nie dręczył ludu bożego.
Krol się okrutny pobudził,
Iż był w rozumie zabłądził,
Z poduszczenia ducha złego
Zabił biskupa świętego.
Rozmiotał w pole kawalce,
Święte ciało, święte palce,
Chcąc, by to marnie strawiono,
Przez psy, przez ptaki skarmiono.
Ale Pan Bog z wysokości
Bronił ciała, świętych kości,
Na pociechę swego luda
Wnet pokazał wielkie cuda.
Z czterech części świata tego
Ku obronie swego świętego
Cztery ptaki, orły prawe,
Zesłał jest za stroże pewne,
Co strzegli świętego ciała,
By się w nim szkoda nie zstała,
Przelatując na wsze strony,
To dla pewniejszej obrony.
Promienie z niebieskiej mocy
Świeciły we dnie i w nocy,
Każdą cząstkę oświecając,
Świętego Stanisława rozsławiając.
Jedna ryba palec zjadła,
Na nię świeca z nieba spadła,
Rybitwi ją ułowili,
Przy tym wszyscy kanonicy byli.
Ujźrzawszy to kanonicy
Zebrali się tamo wszyscy,
Wzięli ciało z poczciwością,
Nieśli je na Skałkę z radością.
Zrosło się pospołu ciało,
Bo tak święte Bostwo chciało,
Aby się nie rozdzielało,
By się wszytko oświeciło.
Schowali je z poczciwością,
Z płaczem i z wielką radością,
Chwaląc Boga wszechmocnego,
Iż nam dał biskupa świętego.
Innocencyjusz wielebny,
Papież w uczynkach chwalebny,
Kazał podnieść ciało jego,
Kazał go mieć za świętego.
Miły święty Stanisławie,
<|endoftext|>
Ziemię pomierzył i głębokie morze, 
Wie, jako wstają i zachodzą zorze, Wiatrom rozumie, praktykuje komu, 
A sam nie widzi, że ma kurwę w domu.
<|endoftext|>
Jest źwierzę o jednym oku, 
Które zawżdy stoi w kroku, Ślepym bełtem w nie strzelają, 
A na oko ugadzają. 
Głos jego by piorunowy, 
A zalot nieprawie zdrowy.
<|endoftext|>
O starosta na Muszynie, 
Ty się znasz dobrze na winie, Znasz i masz, bo tylko z góry Spuściwszy wóz, aliż Uhry Okaż swój smak staradawny, 
Starosto muszyński sławny, 
A niech go ja też skosztuję, 
Boć i ja smak w beczce czuję! 
A nie żal mi, żem poetą, Jest coś umieć alfę z betą Tym ludziom ty, 
Stanisławie, 
Chcesz li się zachować prawie, 
Nie szafirem, nie rubinem, 
Ale je ćci dobrym winem, A stąd to będziesz miał w zysku, 
Że coś dziś obłoków blisku, 
To cię pijanymi rymy Aż do nieba wprowadzimy.
<|endoftext|>
Jeslim kiedy nad dziećmi piórko miał zabawić, 
A kwoli temu wieku lekkie rymy stawić, 
Bodajżebych był raczej kolebkę kołysał I z drugiemi nieważne mamkom pieśni pisał, 
Któremi by dziecinki noworodne spiły I swoich wychowańców lamenty toliły. 
Takie fraszki mnie zbierać pożyteczniej było, 
Niżli, w co mię nieszczeście moje dziś wprawiło, 
Płakać nad głuchym grobem mej wdzięcznej dziewczyny I skarżyć sie na srogość ciężkiej Prozerpiny. 
Alem użyć w obojgu jednakiej wolności Nie mógł owom ominął, jako w dordzałości Dowcipu coś ranego, na to mię przygoda Gwałtem wbiła i moja nienagrodna szkoda. 
Ani mi teraz łacno dowiadać sie o tym, 
Jaka mię z płaczu mego czeka cześć na potym. 
Nie chciałem żywym śpiewać, dziś umarłym muszę, 
A cudzej śmierci płacząc, sam swe kości suszę. 
Prózno to, jakie szczeście ludzi naszladuje, 
Tak w nas albo dobrą myśl, albo złą sprawuje. 
O prawo krzywdy pełne! 
O znikomych cieni Sroga, nieubłagana, nieużyta ksieni! 
Tak li moja Orszula, jeszcze żyć na świecie Nie umiawszy, musiała w ranym umrzeć lecie? 
I nie napatrzawszy sie jasności słonecznej, 
Poszła nieboga widzieć krajów nocy wiecznej. 
A bodaj ani była świata oglądała, 
Co bowiem więcej, jedno ród a śmierć poznała. 
A miasto pociech, które winna z czasem była Rodzicom swym, w ciężkim je smutku zostawiła.
<|endoftext|>
Na rewolucje państw w klimakterykach Rzekłem: będę strzegł dróg od wieku przeznaczonych, abym nie zgrzeszył językiem, pytając się o sekretach nieba. 
Założę straż ustom moim i na wargach położę palec, aby nie ważyły pytać: długo jeszcze ten świat postoi? 
Nie ludzka rzecz w tę głębinę z myślą zachodzić: albo w niezbadane rozumowi ciekawości wdawać się. 
Bowiem skrytości te zatajone ludziom, a wiadomość przyszłych rzeczy zostawił sobie Ojciec niebieski. 
Wyroki królestw w górnym konsystorzu głęboko utajone zostają: a jakiego losu państwom spodziewać się, nikt nie zgadnie, aż fata kostkę urzucą. 
Niech się darmo tą dwornością nie uwodzi serce, bo jeżeli człowiek szczególny sam końca swego nie wie, dopieroż jako lichy idiota ma dociec naznaczonego periodu. 
Boś Ty Panie zakrył to od mędrców: jednak inszym sposobem objawiłeś maluśkim niedościgłe opatrzności Swojej sekreta. 
Darmo się o tem u etruskich augurów badać, ani tego chaldejscy minucjarze nie zgadną. 
Oto Pan rozpostarł państw upadnionych regestra: aby się drugie postrzegały, jako się cudzem nieszczęściem karząc, własnego upadku ustrzec mogą. 
Niech uważy, kto chce, co się w cetnie i w lichu zawiera, bo gdy siódmy liczby obrót przychodzi, rzadko w podmiesięcznych rzeczach bez odmiany. 
Doskonałe dwa tuzy, z niedoskonałością półtora walczą, a dwa razy trzy, z jednością zmięszane, zakrytą mocą dokazują. 
Bo patrz na jednego dzieciucha, jako w siedm lat zęby roni, w drugich zarasta, potem mężnieje i, po tych stopniach idąc, do punktu naznaczonego ciągnie. 
A jako w pierwszych gradusach rósł i przychodził do doskonałości, tak w następujących wiek spędziwszy, już nie inszy progres, tylko do dołu. 
Dopieroż w monarchiach snadno obaczyć te siódmego karbu rewolucje i niepochybne za czasem w państwach odmiany. 
Rzym pod królmi dzieckiem, pod konsulami zmężniał, pod cesarze przyszedłszy, starzał, gdy się onej wolności pierzyć przyszło. 
Nieboż winno czyli wyroki? 
Albo natury stworzonych rzeczy skazitelność? 
Bynajmniej, pycha i upór, złe rady i zbytek, fakcje i prywaty tak kwitnące państwa zrujnowały. 
Kto historie czyta, niech czas porachuje, uzna, że po siódmej lat setni ona jedynowładna całego świata pani słabieć poczęła. 
Porachuj się i ty ojczyzną z sobą. 
Od pierwszej koronowanej głowy, siedmiu wieków dzieciznę pędząc, co cię też w tej siódmej wypełnionego klimakteru setni czekać może. 
Niech w dobrą godzinę przemówię, żeby się jeno ta wolność złem używaniem nie wysiliła, a zbytki górę wziąwszy, praw i ustaw dawnych nie odmieniły. 
Bo widząc, że one staropolskie cnoty w zapomnienie idą: jako tuszyć mam, że z odmianą obyczajów zostają i prawa. 
W Atenach odmieniona u lutni strona złym była znakiem, dopieroż u nas, kiedy chwalebnych przodków naszych zwyczajów odbiegamy. 
Nie widać teraz w uczciwym i dobrej reputacji kochania: starania o dobro pospolite nie pytaj, kiedy prywaty popłacają. 
Służba żołnierska w niwczem, i przystojne młodzi ćwiczenie, bo nie masz prynuki i podobieństwa, żeby komu starostwo dano, nagradzając zasługi. 
A co przedtem mówiono, że więcej skrzypek na smyczek, prządka na wrzeciono, niż husarz na kopią weźmie, to teraz słuszniej rzec, że więcej mający za pieniądze kupi, niż odważny żołnierz krew lejący wysłuży. 
Jest i więcej przyczyn, które państwom odmiany przynoszą, ale Polsce dosyć postrzec się i warować tego, co jej szkodzi. 
Tymczasem błagać majestat Najwyższego, żebrząc łaski, aby ten głównego klimakteru obrót nie był w odmianę, ale w pomnożenie. 
Zwłaszcza pod panowaniem najjaśniejszego Jana III, który jest człowiekiem od Boga posłanym, aby nademdloną dźwignął Sarmacją. 
Bo któreż może być oczekiwanie nasze, jeżeli nie z Nieba. 
Pan nas z małych początków wywiódł, 
Pan ma i dalszą naszą w dozorze swym egzystencją. 
Od ręki Jego dla nieprawości naszych osłabieni: od Tejże za upamiętaniem podźwignieni, pierwszą rzeźwość i ozdobę odbierzem. 
Chwała Ojcu i Synowi, i Duchowi świętemu. 
Jako była na początku, tak i teraz, i zawsze, i na wieki wieków. .
<|endoftext|>
Nie nagorzej tego Bóg oddzielił, któremu Nie dawszy państwa, nie dał, by zajźrzał drugiemu, 
Ale dał taki umysł, że na swym przestawa, 
A dla lepszego mienia w trudność się nie wdawa. 
Ów się w dziale, mym zdaniem, dał oszukać marnie, 
Co nigdy syt nie będzie, chocia zewsząd garnie.
<|endoftext|>
Śmierci, to nie śmiech! 
Już bierzesz i doktory, A jakoż tu może być dobrej myśli chory? 
Bóg żegnaj, 
Adryjanie! 
Nie pomogą zioła, 
Komu się na śmierć bierze, musi wsiadać zgoła.
<|endoftext|>
Wzgardziłaś mną, dziedziczko moja ucieszona. 
Zdałać sie ojca twego barziej uszczuplona Ojczyzna, niżlibyś ty przestać na niej miała, To prawda, żeby była nigdy nie zrownała Z ranym rozumem twoim, z pięknemi przymioty, 
Z ktorych sie już znaczyły twoje przyszłe cnoty O słowa, o zabawo, o wdzięczne ukłony, 
Jakożem ja dziś po was wielce zasmęcony. 
A ty, pociecho moja, już mi sie nie wrócisz Na wieki ani mojej tesknice okrócisz. 
Nie lza, nie lza, jedno sie za tobą gotować, 
A stopeczkami twemi ciebie naszladować. 
Tam cię ujźrzę, da Pan Bóg, a ty więc z drogiemi Rzuć sie ojcu do szyje ręczynkami swemi.
<|endoftext|>
Jest coś na świecie kto chce pilno wejźrzeć w rzeczy, 
Z czego się dowcip wypleść nie może człowieczy. 
Co rozumowi barziej, proszę cię, przystało, 
Jeno żeby się złym źle, dobrym dobrze działo? 
W czym tak częsta omyłka, że ten to sąd boży Niejednemu sumnienie i serce zatrwoży. 
Przedsię żyjmy pobożnie gwoli samej cnocie, 
Której cena jednaż jest w szczęściu i w kłopocie.
<|endoftext|>
Miło patrząc na łąki, kiedy się odzieją, 
Miło patrząc na zdroje, kiedy wodę leją, Dobra lecie śmiotana, dobra szołdra zimie, 
Kiedy uschnie na wietrze albo w gęstym dymie, Dobry wieniec bluszczowy nad wszytko multanki, 
Kiedy grasz, 
Węda, w lesie, zabywając Hanki.
<|endoftext|>
Do dziewki Daj, czegoć nie ubędzie, byś nawięcej dała, Daj, czego próżno dawać potym będziesz chciała, 
Kiedyć zmarski twarz zorzą, a gładkie zwierciadło Okaże to na oko, że cię siła spadło. 
Już tam służyć nie będą te pieszczone słowa: „Stachniczku, duszo moja!” rychlej: „Bądź mi zdrowa, 
Maryja, łaski pełna!” a w ręku pacierze, 
Na jakie przy kościele baba pieniądz bierze. 
Teraz możesz leliją piękny włos otoczyć, 
Teraz możesz zaśpiewać, możesz w tańcu skoczyć, Po chwili przydzie druga, którą przejdziesz laty, 
I rzeczeć: „Weźm ty kądziel, przystojniej mnie z swaty.”
<|endoftext|>
Do Anny Wczora, czekając na twe obietnice I zabywając niejako tęsknice, 
Napisałem ci krom rozmysłu wszego Ten rym niegładki, skąd byś serca mego Frasunk poznała i myśl utrapioną, 
Anno, twoimi słowy zawiedzioną, 
Bom ustawicznie rachował godziny A szukał twego mieszkania przyczyny Chciałem li czytać, tom nic nie rozumiał, Chciałem li zagrać, tom począć nie umiał. 
Na koniec wziąwszy we mdłą rękę piórko Pisałem: „Ojca prawdziwego córko Nieprawie słowna!” a w tym mię sen zmorzył, 
Gniew upokoił, nadzieję umorzył.
<|endoftext|>
Do Jana Jeśli stąd jaką rozkosz ma człowiek cnotliwy, 
Gdy wspomina na przeszły wiek swój świętobliwy, 
Że ani wiary zgwałcił, ani jako żywo Ku krzywdzie ludzkiej przysiągł na Bóg żywy krzywo: 
Wieleś ty, 
Janie, sobie pozyskał radości Na czas potomny z tej to niewdzięcznej miłości, Bo co jedno kto komu abo mówić dobrze, 
Abo i czynić może, obojeś to szczodrze Wypełnił, czego serce niewdzięczne przechować Nie mogło. 
A tak przecz się dalej masz frasować? 
Owszem, umysł swój utwierdź, odejm się swej woli, 
A szczęściu na złość nie bądź dłużej w tej niewoli. 
Trudno nagle porzucić miłość zastarzałą, 
Trudno, lecz się już na to udaj myślą całą. 
To samo zdrowie twoje, na tym wszytko tobie: 
Możno abo nie możno, przełom to na sobie. 
Panie, jeśli należy Tobie się zmiłować, 
A możesz i w ostatnim zginieniu ratować, 
Wejrzy na mię, smutnego, a jeśli cnotliwy Żywot mój, oddal ten wrzód ode mnie szkodliwy, 
Który, wkradszy się, jako gnuśność, w skryte kości, 
Wygnał mi wszytki prawie z serca me radości. 
Już nie o to ja stoję, by mię miłowała, 
Albo, co niepodobno, cnotliwą być chciała, 
Sam zdrów być pragnę, a ten ciężki wrzód położyć. 
Panie, za mą pobożność chciej mi to odłożyć!
<|endoftext|>
Ani przyjaciel, ani wielkość złota, 
Ani uchowa złej przygody cnota, Przeklęta Zazdrość dziwnie się frasuje, 
Kiedy u kogo co nad ludzi czuje. 
Więc jesli nie zje, tedy przedsię szczeka, 
A ustawicznie na twoje złe czeka. 
To na nię fortel: nic nie czuć do siebie A wszytko mężnie wytrzymać w potrzebie.
<|endoftext|>
Tu Jadam i Mikołaj, dwa bracia rodzeni Czerni, w jednymże grobie leżą położeni. 
Ten na wojnie gardło dał, ów zginął w pokoju: 
Nie masz przymierza z śmiercią, zawżdy my z nią w boju.
<|endoftext|>
Do dyssydentów w wierze Błogosławiony człowiek, który nie poszedł za radą bezbożnych i na drodze grzesznych nie stał, ani na stolicy zaraźliwej nauki nie siedział. 
Ale w zakonie starowiecznie od apostołów podanym wola, serce i wiara jego, a nowotnych wymysłów i przestępstwa błędników nie chwytał się. 
Więcej ufa, czego w kościele prawowiernym przez podanie Chrystusowe uczą, niż co jeden klasztorny zbieg i drugi niezdrowy warchoł, buntownicy w wierze, rozsiali. 
I będzie wierny katolik, jako drzewo wsadzone nad prawej nauki wodami, które mając potrzebną wilgotność prawdy, da owoc czasu swego. 
Ani liście dobrych uczynków jego nie opadnie, ani frukty statecznej wiary nie zaczerwieją. 
Nie tak niezbożni, nie tak, ale są jako proch ziemie, którym nagły wicher zakręciwszy, mięsza. 
Co na wierzchu, na spodek idzie, a gwałtowna kurzawa po krótkiej mięszaninie, co wiedzieć gdzie się rozleci. 
Bo targający jedność kościelną, sami się między sobą zgodzić nie mogą, a duch wichrowaty jak szkapa wyuzdany, który prostej drogi nie upatruje. 
Mięsza pycha rozum, który bez Chrystusa zbawienia szuka, a błędne owce powszechną wzgardziwszy owczarnią, w parowach błędów marnie parszywieją. 
Oświeć Panie rozum ich, aby tego uporu poprzestali, zawołaj przenikającym głosem: 
Szawle, czemu mię prześladujesz? 
Czemu dla uporu ludzkiego giniecie, zgodną prawowiernego kościoła nauką, słodkim macierzyńskich piersi pokarmem, zapamiętali gardząc. 
Za wymysłami tych hersztów idziecie, którzy złamawszy przysięgę Bogu, w tak niebezpieczną duszę waszą, sami zgubieni, zawodzą tonią. 
Nie masz tam zakonu ani ofiary, według prawidła apostolskiego, a kto temi ścieżkami idzie, ten niechybnie zginie. 
Obróćże oko do prawego Jeruzalem błędna Samaria, do Jeruzalem, które w sobie ma dom boży, bezkrwawą ofiarę, i ofiarujących kapłanów, od głowy Chrystusa niepochybną idących sukcesją. 
Spytaj się na koniec, skąd brał moc ten prorok na opowiadanie piątej ewangelii? 
Albo jako wyklęty z cerkwi bożej, mógł sobie przywłaszczyć charakter kaznodziejski? 
A zatem, uważysz, które objawienie wiary od Boga jest, a porzuciwszy nowowiernictwo, pójdź za tą, którą starowieczność utwierdza. 
Starowieczność bowiem i nieodmienność są próbą nieomylną prawdy tego kościoła, przeciwko któremu bramy piekielne nie przemogą. 
Chwała Ojcu i Synowi, i Duchowi świętemu, jako była na początku, tak i teraz, i zawsze, i na wieki wieków, .
<|endoftext|>
Do doktora Nie wiem, podobno li to co ku rozumowi Posyłać a źle i rzec fraszki doktorowi, 
Chciawszy się też popisać z rozumem u niego. 
Za fraszkę prawie stanie mój rozum przy jego. 
A tak cię niechaj próżno doktorem nie zowę, 
Wypraw z tego wątpienia moję prostą głowę!
<|endoftext|>
Ponęta do miłosierdzia nad ubogim i utrapionym Błogosławiony, który ma baczenie na potrzebnego i ubogiego, w dzień zły wybawi go Pan. 
Pan go wspomoże na łożu niemocy jego i wszystkę pościel przewróci w chorobie. 
Chwała i bogactwa w domu jego osiędą, kiedy on w niedostatku, żebraka z próżnemi rękami nie wypchnie. 
Pan go za to dziedzictwem chwały udaruje. 
Bo nie lepiejż potrzebnych tą mamoną nieprawości ratować niż, ją zakopując, zostawić wypatrzony skarb w korzyść złodziejowi. 
Odważ część, abyś czynił jałmużnę, a prędzej się zbogacisz, niż siedząc na złota milionach. 
Nie odwracaj ręki od żebraka, a Pan też nie odwróci od ciebie oblicza swego, gdy Go o co prosić będziesz. 
Nie tak zdrowa driakiew z rozmaitych gadzin zgotowana, jako jałmużna, kiedy ją miłość przeciw bliźniemu z mamony dystyluje. 
Ona okupuje od grzechu, pożądliwość gasi, ufność ku Bogu mnoży, ona od śmierci broni i hamuje duszę, żeby nie szła w ciemności. 
Szczęśliwy halerzu w imię boże dany, nieprzepłacony zimnej wody kubku, za który królestwa wiecznego dostanie. 
Nic pewniejszego, jeno miłosiernemu miłosierdzie, a kto kawałka chleba mendykowi żałował, ten z bogaczem krople wody będzie żebrał u Łazarza. 
Szczodrym bądź nad osobą politowania godną, a umocnisz sobie twierdzę w dzień wszelakiego ucisku. 
Nie zuboży jałmużna, bo kto ją daje, bogatszym, nie schudzi, bo miłosiernego tuczy, nie wyniszczy, bo i owszem napełnia dającego szpiklerze. 
Widziałem w stoku wody strumień, i pomyśliłem, że to jest podobieństwo jałmużny, którą kto daje potrzebnemu, ona też wzajem czyni, żeby nie był dający potrzebnym. 
A jak nie wiem, skąd w źródle wody dostaje, tak się i dziwuję, że z źródła wszyscy czerpią, a strumień z niego niezmniejszony płynie. 
Obacz miłosiernych, jako ubogich żywiąc, samego mają Boga stołownikiem, a na szpitale łaskawym jawnie niebo przysparza substancji. 
A nie tylko jałmużna przyczynia dostatków, ale też i w potrzebie wojennej stanie za tarczą, w zwarciu się z nieprzyjacioły. 
U kogo serce do litości nad ubogim twarde, ten niech się nie spodziewa miłosierdzia z nieba, którego umykał bliźniemu na ziemi. 
I zakończy żywot na workach swych mizernie, a zbiory jego draganiska podłe i insza kuchenna gawiedź rozszarpie. 
Chwała Ojcu i Synowi, i Duchowi świętemu, jako była na początku, tak i teraz, i na wieki wieków, .
<|endoftext|>
Ten piasek we szkle, co jako na wieży Znacząc godziny, nie przestając bieży, 
Był kiedyś Tyrsis, którego wesoły Wzrok Jagny spalił w piaszczyste popioły. 
Świadczy i teraz piasek niestateczny, 
Że kto się kocha, ma niepokój wieczny.
<|endoftext|>
Powiedzcie, piękne pszczoły, wszak wam na tym mało, 
Co was tu mimo ule do izby wegnało?
<|endoftext|>
Do Justyny O wdzięczności Dokąd płyniesz, rzeczko mała? 
Niesiesz dań królowi twemu, 
Wodyś od morza dostała, 
Wracasz ją morzu swojemu. 
Nic cię w biegu nie zatrzyma, 
Ni drzewo, ni brzeg zielony, 
Justyna z swemi oczyma, 
Ni Koryla flet uczony. 
Justyno, patrz, ta smereka, 
Jak bardzo w górę się wspina! 
Mniemasz, od ziemi daleka, 
Że już o niej zapomina. 
Spuszcza jej swoje nasienie, 
Stąd ją młodzieżą okrywa, I za samo wyżywienie Stem darów: jeden dar zbywa. 
Bądź wdzięczną, ty nie znasz tego, 
W twym uporze nieodmienna Nie życzęć ja ci nic złego, Aleś jest sroga, kamienna. 
Może me zasługi małe, 
Niewarte twojej wdzięczności Ale to serce zbolałe Warte całej twej litości. 
Kiedyś się ktoś spyta z boku A gdzież jest to dobre chłopię? 
A ja w tym wdzięcznym potoku Już się natenczas utopię.
<|endoftext|>
Służyłam wojewodom krakowskim przed laty, 
Zdobiąc krasną urodą swą ich stół bogaty. 
Teraz czas przyniósł, żem jest Głoskowskiemu dana, Nie mogłam mieć lepszego po swym piecu pana.
<|endoftext|>
Do gościa Nie pieść się długo z mymi książeczkami, 
Gościu, boć rzeką: „Bawisz się fraszkami.”
<|endoftext|>
Do dziewki Nie uciekaj przede mną, dziewko urodziwa, 
Z twoją rumianą twarzą moja broda siwa Zgodzi się znamienicie, patrz, gdy wieniec wiją, 
Że pospolicie sadzą przy różej leliją. 
Nie uciekaj przede mną, dziewko urodziwa, 
Serceć jeszcze niestare, chocia broda siwa, Choć u mnie broda siwa, jeszczem niezganiony, 
Czosnek ma głowę białą, a ogon zielony. 
Nie uciekaj, ma rada, wszak wiesz: im kot starszy, 
Tym, pospolicie mówią, ogon jego twarszy, I dąb, choć mieścy przeschnie, choć list na nim płowy, 
Przedsię stoi potężnie, bo ma korzeń zdrowy.
<|endoftext|>
Całowałem cie gwałtem, me wdzięczne kochanie, 
I cukrem mi się zdało ono całowanie. 
Alem tego przypłacił, bo całą godzinę Cierpiałem mękę ciężką za tak lekką winę. 
Ani na sprawowanie, ani na me prośby Nie chciał przestać twój język łajania i groźby, 
I z takąś czczycą usta wdzięczne ucierała, 
Jakoby na nie straszna trucizna paść miała. 
Co to jest, że przystoi każda rzecz pieknemu! 
I gniew twój przydał sercu miłości mojemu. 
A tak mie utrapiło to twe frasowanie, 
Że mi się żółcią zdało ono całowanie. 
Lecz, gdy tak karzesz chciwą miłość, obiecuję, 
Że cię gwałtem już drugi raz nie pocałuję.
<|endoftext|>
Kiedy sie rane zapalają zorza, 
A dzień z wielkiego występuje morza, 
Przyszedłem na brzeg, kędy Wisła bieży, 
A tam siedziała na wysokiej wieży, 
Podjąwszy rękę, smutna białagłowa I pocznie z płaczem narzekać w te słowa: Takżem ja barzo niefortunna była? 
Takżem ja wiele szczęściu przewiniła? 
Że temu k woli być nieboga muszę, 
Który jako grzech mierzi moją duszę. 
A ten gdzieś siedząc, narzeka z daleka, 
Przed którym nie mam milszego człowieka. 
Ślub mi przywodzą, poniewolne słowa, 
Na które nigdy nie zwalała głowa, A ono było lepiej serca pytać, 
Które gdy nie chce, słów sie prózno chwytać. 
Niech sie tym cieszy, że mię ma w niewoli, 
Ręce mógł zwięzać, myśli nie zniewoli. 
Bogu tajemne nie są ludzkie sprawy, 
Ten z nieba widzi, kto krzyw, a kto prawy. 
Ja nie mam komu krzywdy swej powiedzieć, 
Jeślibych miała, i to trudno wiedzieć. 
Jednęż mam wolność w swej ciężkiej niewoli, 
Że sie wżdy mogę napłakać do woli. 
Więc mię to zewsząd szczęście pokarało, 
Wszystko mi zaraz, com miała, pobrało. 
Ojczyzny nie mam, matkim ostradała, 
Samam sie w ręce okrutne dostała. 
Cóż mię gorszego mogło potkać w boju Nad to, co cierpię, nieboga, w pokoju? 
Czasem bych rada żałość swą pokryła A na lepszą sie postawę zdobyła, Ale smutnemu trudno śmiech przychodzi, 
Trzeźwi w pijanych sprawy nie ugodzi. 
I mnie nieszczęsną łzy moje wydają, 
Które mi z oczu płynąć nie przestają. 
Tegom też pewna, że mię nie miłuje, Nie mam mu ze złe, mnie w tym naszladuje. 
On wie, co myśli, świadom, o co stoi, Ja go nie sądzę, ani mi przystoi, 
Wszakoż sie k temu zawsze będę znała: 
Mił mi nie będzie, bych dziś umrzeć miała. 
A ty, mój bracie, wzorem stryja twego, 
Pomści mej krzywdy i zelżenia swego. 
Uczyń, co twej krwi szlachetnej przystoi, 
Miłość przy tobie nieomylna stoi. 
Jać albo zdrowia w tym frasunku zbędę, 
Albo na koniec twoją żoną będę.
<|endoftext|>
Dorocie z Michowa, żenie jego Nie chciałam cię, mężu mój, zostać, twoja żona, 
Ale i w ziemi leżę z tobą pogrzebiona. 
Nigdy, nigdy prawdziwa miłość nie umiera, 
Lecz i w ogień włożona, do kości przywiera. 
Dziatki, miejcie się dobrze, mnie z mym miłym wszędy Mężem dobrze być musi, bez niego nikędy.
<|endoftext|>
Chcecie li słuchać, powiem wam swe zdanie, 
Na czym zależy dobre zachowanie. 
Ale w czas wiedzcie, że nie dzierżę z tymi, 
Którzy przyjaciół szukają pełnymi. 
Trudno by się tam miłość rodzić miała, 
Gdzie swar, gdzie zwada gniazdo swe usłała. 
Trudno ma uróść, co kiedy niebacznie I bez rozmysłu szumna głowa zacznie. 
Cnota nad wszystko, a skarbu więtszego Nad przyjaciela nie masz uprzejmego, Kto się w taki skarb dobrze zapomoże, 
Póki żyw, upaść w ubóstwo nie może. 
Ale począwszy od stworzenia świata Aż po te nasze ostateczne lata Ledwe par kilka w dziejach opisano, 
Które za prawe przyjacioły miano. 
A my się tego piwem dopić chcemy? 
Zaprawdę lekce przyjaźń szacujemy.
<|endoftext|>
Walku mój, tym mię nie rozgniewasz sobie, 
Że się me fraszki kiepstwem zdadzą tobie. 
Bych ja też w nich był baczył statek jaki, 
Wierz mi, nie byłby tytuł na nich taki.
<|endoftext|>
Urodziłem się w Prusiech, 
Wysockim mię zwano, 
Umarłem w młodym wieku i tu mię schowano. 
U śmierci w tejże cenie młody co i stary, 
Napadnie li jej na raz, nie da doróść miary.
<|endoftext|>
Straszna burza morska bywa, 
Straszna woda, gdy rozlewa, 
Straszne pożogi ogniowe, 
Straszne powietrze morowe, 
Ciężka nędza niezleczona Ale nad wszytko .
<|endoftext|>
My nieposłuszne, 
Panie, dzieci Twoje W szcześliwe czasy swoje Rzadko Cię wspominamy, 
Tylko rozkoszy zwykłych używamy. 
Nie baczym, że to z Twej łaski płynie, 
A tak, że prędko minie, 
Kiedy po nas wdzięczności Nie uznasz, 
Panie, za Twe życzliwości. 
Miej nas na wodzy, niech nas nie rozpycha Docześna rozkosz licha. 
Niechaj na Cię pomniemy Przynamniej w kaźni, gdy w łasce nie chcemy. 
Ale ojcowskim nas karz obyczajem, 
Boć przed Twym gniewem stajem, 
Tak jako śnieg niszczeje, 
Kiedy mu słońce niebieskie dogrzeje. 
Zgubisz nas prędko, wiekuisty Panie, 
Jesli nad nami stanie Twa ciężka Boska ręka, Sama niełaska jest sroga męka. 
Ale od wieku Twoja lutość słynie, 
A pierwej świat zaginie, 
Niż Ty wzgardzisz pokornym, 
Chocia był długo przeciw Tobie spornym. 
Wielkie przed Tobą są występy moje, 
Lecz miłosierdzie Twoje Przewyssza wszytki złości: 
Użyj dziś, 
Panie, nade mną litości.
<|endoftext|>
Dał ci się Bóg urodzić do wysokich rzeczy, 
Wysokie tedy zawsze sprawy miej na pieczy. 
Choć się nie zawsze zdarzy, ty przecie czyń twoje. 
Ten, co wysokim rzeczom oddał myśli swoje, 
Choć nie dopiął, ten pozad nie barzo zostawa, Iż to, co mógł, uczynił, tym się zacnym stawa.
<|endoftext|>
Jednakiemi płomieńmi trapią serce moje, Obyczaje w obudwu godne pochwalenia Też wielką są przyczyną mego udręczenia. 
A gdy czasem pospołu wedle siebie siedzą, 
Na którą pilniej patrzać, oczy me nie wiedzą. 
Anusia zda mi się być piękniejszą nad Kasię, 
Kasia zda się piękniejszą nad Anusię zasię. 
Tamta nad tę, a ta też nad tamtę wdzięczniejsza, W rozmowie, ja nie wiem, która przyjemniejsza. 
To jedno wiem, że obie bez miary miłuję. 
Jak to może być? 
Nie wiem. 
Ale miłość czuję.
<|endoftext|>
Jezus Krystus, Bog człowiek, mądrość Oćca swego,
Po czwartkowej wieczerzy czasu jutrzennego
Gdy się modlił w ogrodzie Oćcu Bogu swemu,
Zdradzon, jęt i wydan jest ludu żydowskiemu.
Tę szwę noc policzkowan, plwan, nędzon do świata,
W piątek pirwej godziny wiedzion do Piłata,
Tamo nań powiedziano świadecstwo nieskładne,
On stał jako baranek, źwierzątko pokorne.
Na dzień trzeciej godziny Żydowie niezbedni
Wołali, by krzyżowan pirwy i pośledni.
Piłat ji kazał biczować beze wszej lutości
I cirnim koronować, tuć miał trudu dośćci.
Na dzień szostej godziny na krzyż wiedzion z miasta
Tej biady rozmaitej płakała niewiesta.
Na krzyż wzbiwszy nagiego o suknią igrano,
Żołcią s octem napawan, jak prorokowano.
Na dziewiątej godzinie wołał Jezus: Heli!
Ci, coż ji krzyżowali, Żydowie się śmieli.
Janowi polecona matka jego miła,
Tu się dusza Krystowa z ciałem rozdzieliła.
Włocznią ślepy włodyka bok otworzył jego,
Krew s wodą popłynęła zbawienia naszego.
Z krzyża sjęt o mieszporze, prosiwszy Piłata,
Takoć za nas ucirpiał otkupiciel świata.
O kompletnej godzinie ciało grobu dano,
Ot miłostnych przyjacioł mirrą pomazano.
W sobotę swojewała dusza pkielne koćce,
W niedzielę wywiodła jest szwytki święte oćce.
Prze szwe święty siedm godzin umęczenia twego,
Jeż, Kryste, wspominamy s nabożstwa naszego,
Racz nam użyczyć zbawienia, bydlenia dobrego,
A po śmierci domieści nas stadła niebieskiego.
Daj na śmiertnej pościeli pomnieć twoję mękę,
Naszę duszę polecić Oćcu Bogu w rękę,
Tego świata jimienie, śrebro, złoto, drogie kamienie,
By się nam nie słodziło tego czasu. Amen.
<|endoftext|>
Za domowe dobrodziejstwo dzięka Ukochałem, iż wysłuchał Pan głos płaczu mego: i nie odwrócił oblicza Swego przed żebrzącym. 
I nakłonił ucha Swego ku mnie, a suplikę uniżonego miłościwie przyjąwszy, dał, o com Go pokornie żądał. 
Albowiem ogarnęły mię były zewsząd dolegliwości, a dla ciężkiego utrapienia w żalu miary nie miałem. 
Gdy mi odjęta była połowica dusze mojej i wszystkie ozdoby życia i fortun z głowy mojej spadły. 
Nie wiedziałem, w takiej przygodzie gdzie się obrócić, a przez zmięszanie zmysłów zewnętrznych, zapomniałem o lekarstwie z nieba. 
Aż ci mi niekiedy dobry przyjaciel powie: 
Zdaj na Pana żądanie twoje, a On cię pocieszy. 
Jenom pomyślił, westchnął i wymówił, aż zaraz z nieba pomoc, gdyż Bóg nasz dobry i Pan wielce litościwy. 
Szczodra ręka Jego sypie dobrodziejstwa na niegodnych i niewdzięcznych, a często i na niewiadomych. 
Nie chce dać człowiek, albo nie umie, albo się datkiem zubożyć boi, Bóg zaś jako morze, i małe, i wielkie rzeki napełnia, wodami łask nieprzebranych. 
Dziwna tego Pana szczodroto! 
Który mając wszystko, tak siłę daje, a dawszy siłę, i sam się dał ludziom na zbawienie w przydatku. 
Doznałem, wyznawam, uniżyłem się, a Pan mi dobrze czynił, nie patrzając na podłość moję, żem niegodny, ale na wszechmocność Swoję, iże jest dobroczynny. 
Bo zrzuciwszy ze mnie wór utrapienia, odział mię płaszczem weselnym, i nagrodziwszy stratę, osuszył oczy moje od płaczu. 
Dawszy mi ratunek podobny, dał hamulec w upadku i podźwignienie, a tak wyrwał duszę moję od śmierci. 
Udzieliwszy łaskę do podparcia w przygodzie, dał warunek nogom od usterku majestat wieczny obrażającego. 
Za tę tedy łaskę, 
Panu z niskiem upadnieniem dziękuję, dziękuję za nagrodę utraty, a oraz i w pewnej nadziei zostaję, że mu się podobać będę w krainie żyjących. 
Chwała Ojcu etc.
<|endoftext|>
O gospodyniej Proszono jednej wielkimi prośbami, 
Nie powiem o co, zgadniecie to sami. 
A iż stateczna była białagłowa, 
Nie wdawała się z gościem w długie słowa, 
Ale mu z mężem do łaźniej kazała, 
Aby mu swoję myśl rozumieć dała. 
Wnidą do łaźniej, a gospodarz miły Chodzi by w raju, nie zakrywszy żyły. 
A słusznie, bo miał bindasz tak dostały, 
Żeby był nie wlazł w żadne famurały. 
Gość poglądając dobrze żyw, a ono Barzo nierówno pany podzielono. 
Nie mył się długo i jechał tym chutniej: 
Nie każdy weźmie po Bekwarku lutniej.
<|endoftext|>
Jako Lais zwierciadło Pafijej oddała, 
Kiedy prze lata pierwszej gładkości stradała, 
Tak Jan tobie, 
Montanie, słojki twe oddawa, 
Bo co mu po nich, kiedy piżma w nich nie zstawa?
<|endoftext|>
Kiedy żorawie polecą za morze, 
Nie bywaj często, 
Pawełku, na dworze, 
Aby na tobie nie poklwali skóry, 
Mnimając, żeś ty z Pigmeolów który.
<|endoftext|>
Wyjście wójsk polskich z Węgier Na wyjściu wójsk polskich z Węgier, posiłków chrześciańskich domu rakuskiego, przeciw narodowi grubemu. 
Stała się pomoc sąsiedzka utwierdzeniem tronu zachodniego, a szabla ratujących Sarmatów, odwetowaniem państw winorodnej Panonii. 
Morze Czarne ze zwycięstwem powracających widząc, zaburzyło się, a Dunaj jako szalony, siedmią gąb wpadał do Euksynu gwałtownie. 
Przyległe góry z niezwykłej uczynności skakały radosne, a pagórki winogrodów jako jagnięta młode. 
Cóż ci to, morze, że się tak niezwykle burzysz? 
I tobie co, 
Dunaju, że tym zapędem z łożysk twoich uciekasz? 
Bo przyszedł czas naznaczony ukrócenia bisurman potęgi, dopędził fatalnego periodu rozbójnik państw, że co z krzywdą nawydzierał, to mu też wydzierać poczęto. 
Czemu skaczecie góry z radością, i wy pagórki jako jagnięta młode? 
Od oblicza pańskiego wzruszyła się ziemia, od oblicza Boga Jakubowego. 
Ten uczynił z niedostępnych Beskid amfiteatrum i na niedostępnych skałach wystawił złamanego Otomana widowisko. 
Ten Pan chciał mieć, aby okropne, 
Polskę z Węgrami dzielące Alpes, mostem się stały, aby przez nie wspaniały tryumfator do ojczyzny przechodził. 
Dla tego wśród twardej zimy wyniosłe po górach zielenieją drzewa, chcąc aby z obronionych sąsiadów, na królewską głowę uwiły wieniec. 
Układa się w ostrokończatą Krępak piramidę, na której by wiecznotrwałym stylem odrysowano sławne imię niezwyciężonego monarchy, 
Jana Trzeciego. 
I insze niedostępnego Karpatu podgórze, na przyjście tego gościa skacze z radością, i nieme kamienie nie mogą się nasycić widzeniem chwalebnego zwycięscy. 
Ty Panie, który obrócił opokę w wodne jezioro, 
Ty dla chwały krzyża twego czyniącemu, te między dzikiemi górami sprawiłeś aplauzy. 
Lecz nie Panie, nie , ale Imieniowi Twemu świętemu niechaj będzie chwała. 
Dla miłosierdzia Twego i dla prawdy Twojej, aby nie rzekli poganie: Kędyż jest Bóg ich? A ono Bóg nasz na niebie! 
A wszystko uczynił, co chciał. 
Chwała Ojcu i Synowi, i Duchowi Świętemu. 
Jako była na początku, tak i teraz, i zawsze, i na wieki wieków. .
<|endoftext|>
O żywocie ludzkim Fraszki to wszytko, cokolwiek myślemy, 
Fraszki to wszytko, cokolwiek czyniemy, Nie masz na świecie żadnej pewnej rzeczy, 
Próżno tu człowiek ma co mieć na pieczy. 
Zacność, uroda, moc, pieniądze, sława, 
Wszystko to minie jako polna trawa, Naśmiawszy się i naszym porządkom, 
Wemkną nas w mieszek, jako czynią łątkom
<|endoftext|>
Jeśli człowiek po śmierci słyszy albo czuje, 
Hanno, o Hanno moja, twój cię mąż mianuje. 
Pókiś na świecie była, pókiś używała Wdzięcznych darów niebieskich, mam za to, żeś znała Moję uprzejmość i chęć szczerą przeciw sobie, Teraz, kiedyś w tym zimnym położona grobie, 
Czym cię inszym mam ućcić jeno płaczem swoim, 
Który-m ja wieczny winien wielkim cnotom twoim.
<|endoftext|>
Drugi Mężu mój, o mój mężu, śmierć nielutościwa Mnie smutną z tobą dzieli, a pod ziemię wzywa, 
Do niskiej Prozerpiny ciemnego pokoja. 
Bóg cię żegnaj, ja żywa i umarła twoja!
<|endoftext|>
Tak róść, mały Michniku, jakobyś mógł sławnych Przodków swych doróść, onych Radziwiłłów dawnych, Abyś nie tylko imię i bogate włości Brał od nich, lecz dziedziczył w męstwie i w dzielności. 
A to wszytko zaś podał potomkowi swemu, 
Co weźmiesz od rodziców, a on zaś drugiemu, Abyś u swych był wdzięcznym i miłym w pokoju, 
A pohańcom zaś srogi i straszliwy w boju. 
Tak róść, piękny Michniku, jakobyś pospieszył Wiekiem, a oczy jeszcze dziadowskie nacieszył Siedząc na dzielnym koniu i łukiem władając Albo kopiją gładką w pierścień ugadzając A potym i prędkiego strzelca Tatarzyna, 
Co mężnym Radziwiłłom twoim nie nowina. 
Taki wiek, o ludzkiego żywota szafarki, 
Temu dziecięciu przędźcie, sprzyjaźliwe Parki!
<|endoftext|>
Wyznanie niepojętej wszechmocności boskiej Panie, 
Panie nasz, jakoż dziwne jest Imię Twoje po wszystkiej ziemi! 
Któregoż stworzenia nasubtelniejszy rozum attrybutów Twoich boskich dociecze? 
Nie masz podobnego Tobie Boże i nie znajdzie się, kto by z wszechmocnością Twoją wyrównał? 
Ty sam odziedziczasz wieczność z Jednorodzonym Twoim, i z Duchem świętym po wszystkie wieki jesteś nierozdzielny w Trójcy, i doskonały w jedności. 
Nie trzebać było firmamentu podnóżka nóg Twoich, boś Ty sobie sam niebem, i każde miejsce napełniasz, tak powierzchownie, jak wewnątrz. 
Przed światem sameś był sobie światem Panie, a miejsce rezydencji Twojej w Tobie samym. 
Początek czasu uprzedziłeś bytnością Twoją: a niepojęte jestestwo Twoje jest pomiarem wieczności. 
Wszystkich rzeczy Tyś grunt, nie mając nic nad się dawniejszego, a jako bez końca masz trwanie, tak i bez początku egzystencją. 
Nie pytaj się głupcze, kiedy się Bóg począł? 
Nie poczynał się nigdy, który przed czasem pierwszy jest. 
Ziemię ludziom stworzył, nie sobie, i żeby wyraźnie pokazał dobroć swoję, osadził na niej syny ludzkie. 
Nie potrzebuje On nic od nikogo, a wszystko wszystkim daje: rad jednak widzi wdzięcznego, a chwałą ust pokornych kontentuje się. 
Że chciał, kiedy chciał, i jako chciał, za wymówieniem słowa Jego, stanęła tak ogromna machina niebios i ziemi. 
Nie z materii, ale bez materii: chyba że był rzemieślnik materią albo materia rzemieślnikiem. 
Skąd nie tylko wizerunek mamy wszechmocności Jego, ale też i pojąć łatwo dziwną mądrość i niepojęte misterstwo. 
Jako różnych przymiotów żywioły, jedne z drugiemi usforował, że jako bystre konie w jednym cugu ciągną, zjednoczone rozkazaniem Jego. 
Woda ogniowi przeciwna, ogień wodzie nieprzyjazny, ale Pan umie to przeciwieństwo w jednej masie zjednoczyć. 
Zaprawdę wielceś mądry i mądrze wielki, czyli sama wielkość i mądrość, 
Boże nasz, sam stwórca wszystkiego, architekt ziemi i firmamentu. 
Tobie morzu niezbrodzonemu, od siebie samego pełność łask i dobrotliwości mającemu, niech będzie od wszelkiego stworzenia honor i czołobitnia na wieki. .
<|endoftext|>
Do Mikołaja Mieleckiego Nie dar jaki kosztowny, ale co przemogę, 
Dam ci parę wirszyków, 
Mielecki, na drogę: 
Boże daj, być się dobrze na wszytkim wodziło, 
Byś we zdrowiu oglądał, na co patrzać miło. 
Na mię bądź łaskaw, jakoś zawżdy okazował, Nie był ten łaskaw, kto do końca nie miłował.
<|endoftext|>
Nie masz, i po drugi raz nie masz wątpliwości, 
Żeby cnota miała być kiedy bez zazdrości: 
Jako cień nieodstępny ciała naszladuje, 
Tak za cnotą w też tropy zazdrość postępuje. 
Nie może jej blasku znieść ani pojźrzeć w oczy, 
Boleje, że kto przed nią kiedy wysszej skoczy, A iż baczy po sobie, że sie wspinać prózno, 
Tego ludziom uwłóczy, w czym jest od nich rózno. 
Ale człowiek, który swe Pospolitej Rzeczy Służby oddał, tej krzywdy nie ma mieć na pieczy, Dosyć na tym, kiedy praw, ani niesie wady, Niechaj drugi boleje, niech sie spuka jady. 
Cnota tak jest bogata nie może wziąć szkody Ani sie też ogląda na ludzkie nagrody, Sama ona nagrodą i płacą jest sobie I krom nabytych przypraw świetna w swej ozdobie. 
A jesli komu droga otwarta do nieba, 
Tym, co służą ojczyźnie. 
Wątpić nie potrzeba, 
Że co im zazdrość ujmie, 
Bóg nagradzać będzie, 
A cnota kiedykolwiek miejsce swe osiędzie.
<|endoftext|>
Wyganiasz psa z piekarniej ba, raczej sam wynidź, 
Bo tu jednak masz diabła u kucharek czynić.
<|endoftext|>
Ach, miłość, coś mi uczyniła,
Eżeś mie tak oślepiła,
Eżeśm sie je na miłość podał,
Jakobych nikogo na świecie znał.
<|endoftext|>
Do Jana Janie, cierp, jako możesz! 
Przyjdzie ta godzina, 
Że ludziom złym będzie swa zapłacona wina, 
A Bóg pomści niecnoty i fałesznej zdrady, 
Którąś odniósł za swą chęć świeżymi przykłady. 
Czyś ludzi nie znał? 
Czyś tak rozumiał, niebożę, 
Że czernie inszy owoc niż tarnki dać może? 
Albo wilk nie miał szkodzić rogatemu stadu, 
Albo wąż miał za czasem przestać swego jadu? 
Daremnąś pracą podjął czyniąc dobrze złemu, 
Bo się on nie odejmie przyrodzeniu swemu. 
A ty sam siebie winuj, bo co cię dziś boli, 
Stąd idzie, iżeś ludziom obłudnym był gwoli, 
Dla których coś ty czynił, a ci też czym ci to Płacili, niechaj wszytko światu będzie skryto! 
I sam byś mógł zapomnieć, snać by lepiej było, 
Bo serce swymże żalem często się zwalczyło. 
Na koniec, masz dróg wiele krzywdy swej wetować, 
A to bych wolał, niż się ustawnie frasować. 
Ale mężem być trzeba, ani dbać na owe Zmyślone skargi, bo to łzy krokodylowe.
<|endoftext|>
Do przyjaciela Nie frasuj sobie, przyjacielu, głowy, 
Chociaś zawiedzion omylnymi słowy, Poczekaj jeszcze, a przypatrz się pilnie, 
Jeśli prawdziwie czy mówię omylnie, 
Że białegłowy na to się ćwiczyły, 
Aby nas za nos, prostaki, wodziły. 
Ja nic nie twirdzę, ale mi ty powiesz, 
Kiedy się też sam pewnej rzeczy dowiesz. 
A ja przestanę na twoim wyroku, 
Jako mam trzymać o tej kości z boku.
<|endoftext|>
Prawo jest, aby kapłan nie mógł pojąć żony, Tenże nie ma być w żadnym członku uszczerbiony. 
Jeśli nie miał mieć żony, moglić go zostawić Przy uszu, ale jajec lepiej było zbawić.
<|endoftext|>
Lachowie, Niemcowie,
Wszyćcy językowie,
Wątpicieli w mowie
I wszego pisma słowie,
Wiklef prawdę powie.
Jemuż nie rownego
Mistrza pogańskiego
I krześcijańskiego,
Ani będzie więcszego
Aż do dnia sądnego.
Kto chce tego dowieść,
Ta jest o niem powieść,
Kto k niemu przystąpi
I w jego drogę wstąpi,
Nigdy z niej nie zstąpi.
Od boskich rozumow
Aż do ludzskich umow
Rzeczy pospolite,
Wiele mędrcom zakryte,
Uczynił odkryte.
O cyrkwnej jedności,
Kościelnej świątości,
Antykrysta włości,
Niniejszych popow złości
Popisał z pełności.
Krystowi kapłani,
Od Krysta wezwani,
Jegoż naśladują
I skutki ukazują,
Co z ksiąg rozkazują.
Cesarszczy popowie
Są antykrystowie,
Jich moc nie od Krysta,
Ale od Antykrysta:
Z cesarskiego lista.
Pirzwy pop Lasota
Wziął moc od chobota
Konstantyna smoka,
Jegoż jad wylan z boka
W cyrkwi rok od roka.
Lasota się trudził,
Szatan go pobudził,
By cesarzem łudził,
We imieniu ji obłudził,
Rzym na niem wyłudził.
A po niem laicy
Obłudzeni wszyćcy,
Przeczże jich dziedzicy,
Namiastkowie stradnicy,
Są w wielikiej tszczycy.
Chcemli tszczyce zabyć
A pokoja nabyć,
Musimy się modlić
Bogu a miecz naostrzyć,
Antykrysty pobić.
Nie żelaznym mieczem
Antykrysty zsieczem,
Święty Paweł z Lista
Rzekł: „Zabić Antykrysta
Słowem Jesu Krysta”.
Prawda rzecz Krystowa,
Łeż Antykrystowa,
Prawdę popi tają,
Iże się jej lękają,
Łeż pospolstwu bają.
Kryste, przez twe rany,
Racz nam dać kapłany,
Jiż by prawdę wiedli,
Antykrysta pogrzebli,
Nas k tobie przywiedli.
<|endoftext|>
Niewieście i po śmierci wierzyć, mówią, szkoda. 
Czego pewny trefunek okazyją poda, 
Kiedy z macierzyńskiego upadszy słup grobu Co dwu pasierbów miała, zabił oraz obu. 
Był i w Polszcze, po śmierci że nie wierzyć żenie, 
Przykład. 
Na pospolite jechał mąż ruszenie. 
A ta namówiwszy się z swoją sługą starą, 
Zachorzawszy, umiera pod trupa maszkarą. 
Wór piasku i posoki związawszy w zapaskę, 
Żeby trupem śmierdziała, w trumnę stawia faskę. 
Szle smutną wierna sługa nowinę do męża, 
Że nie mogli w kościele dłużej cierpieć księża, że do grobu dla smrodu przyszło spuścić panią, Wolno mu będzie sprawić egzekwije za nią, 
Która do nieznajomych, gdzieś w dalekiej Żmudzi Co najostrożniej może, jedzie z gachem, ludzi. 
I tam wieś kupią, a mąż tylko się nie wiesza, Rozum się mu od żalu w smutnej głowie miesza. 
Toż powróciwszy z wojny, egzekwije szumne Sprawi, próżną nad grobem postawiwszy trumnę. 
Oraz wotum, w którym był, w tymże czyni kirze Przed ołtarzem, w małżeńskie nie wchodzić przymierze. 
Górze się z górą trudno, choć będzie dalekiem Jeden drugiego, może człowiek się zejść z człekiem. 
Szlachcic znajomy, mając krewnego na Żmudzi, 
W tamten kraj, spodziewając się spadku, zatrudzi Wielom to okazyją do nawiedzin bywa. 
Czego mu sercem życzy, językiem pokrywa. 
Cieszy się wrzeczy, że go w dobrym zastał zdrowiu, 
Choćby wolał na marach, w grobie pogotowiu. 
Niewiem, jakim trefunkiem owo mu się zdarzy Poznać dawno znajomą panią sobie z twarzy, 
Która już, co na świecie rzeczą było nową, 
Żoną umarłszy, żyła zaś po śmierci wdową. 
Wszelakich się podobieństw ile może chwyta, 
Ani w czesie omyli, kiedy o nią pyta. 
Więc wróciwszy do domu, mężowi opowie, 
Żeby się znowu kłaniał zmartwychwstałej wdowie. 
Ten do trumny, w trumnie nic, tylko piasek suchy, 
W fasce mały tylko już znak wołowej juchy. 
Odiskał ci ją, czego i sama nie zbrania, 
Pokazawszy wizerunk światu zmartwychwstania. 
Nie takąć wstała, jakąć śmierci szła do gardła, 
Bo choć nie trupem, ale dudkami prześmiardła, Dwadzieścia w żywym grobie lat leżąc z okładem, 
Babą wróci, jednakże i on już był dziadem.
<|endoftext|>
Pójdźmy na koniec smutnego Kluczowa, 
Tam ją wśród łąki będziemy żegnali, I choć przed okiem naszem las ją schowa, 
My jeszcze za nią będziemy wołali: 
Lindoro! cóżeś zrobiła? 
Sierotyś nas zostawiła. 
Rzeczko ty mała! w które tylko kraje Popłyniesz, wszędzie powiadaj po drodze: 
Że już Lindora z nami się rozstaje, 
Bądź świadkiem, jak jej żałujemy srodze. 
Lindoro! cóżeś zrobiła? 
Sierotyś nas zostawiła. 
Powiedzcie lasy i wy, góry dawne: 
Czy piękniejszego co w tych stronach było? 
Jak wy będziecie odtąd z tego sławne! 
Lecz jak się prędko światło wasze skryło! 
Lindoro! cóżeś zrobiła? 
Sierotyś nas zostawiła. 
Wieśniak swym małym dzieciom kiedyś powie: 
Dziatki! 
Lindory wyście nie widzieli: 
Piękna jak wiosna i czerstwa jak zdrowie, 
Biała jak ten śnieg, co się w górach bieli. 
Lindoro! cóżeś zrobiła? 
Sierotyś nas zostawiła. 
Pasterze trzody swoje porzucali. 
Żeby ją widzieć: a harde z pięknego Ciała pasterki twarz swą zasłaniały. 
Dziatki, ciężkoż wam widzieć co równego! 
Lindoro! cóżeś zrobiła? 
Sierotyś nas zostawiła. 
Już ponad rzeczką nie będziesz chodziła, 
I bielszej nogi nikt w niej nie umyje! 
Oko wesołe, usta i twarz miła, 
Wszystko się z twojem oddaleniem kryje. 
Lindoro! cóżeś zrobiła? 
Sierotyś nas zostawiła. 
Nie masz Lindory! czegóż tu czekamy? 
Rozbiegnijmy się w różne gór tych strony! 
Co po wszystkiem? 
Lindory nie mamy, 
Został po niej żal nieutulony. 
Lindoro! cóżeś zrobiła? 
Sierotyś nas zostawiła.
<|endoftext|>
Odmów, jeślić nie po myśli, daj, masz li dać wolą, Słuchając słów niepotrzebnych aż mię uszy bolą.
<|endoftext|>
Mam nadzieję, że się nade mną zlitujesz, 
Bacząc, że się na mie niewinnie frasujesz. 
A jeśli gniew będziesz trzymać uporczywie, 
Przysięgam przez miłość, która we mnie żywie, 
Dla wielkiej żałości żywota się zbawię, 
Żem ci nic nie winien, świadkiem swą śmierć stawię. 
Wżdy też wtenczas rzeczesz: „Dla gniewu mojego Niewinniem straciła sługę uprzejmego”. 
Ale ta twa żałość już za mie nie stanie, Przeto porzuć wczas gniew, usłysz me żądanie, 
Nie okazuj mi tak niełaskawej twarzy, 
Prze którą żal srogi serce moje żarzy. 
Nieznośnej żałości i ciężkiej tęsknice Żałośne łzy, które kropią smętne lice, 
I gęste wzdychania jawny znak dawają, 
Choćbym słowa nie rzekł, tak na cię wołają: „Przecz okrutnie męczysz tego, coć w twem prawie? 
Nie przystoić srogość, zlituj się łaskawie!”
<|endoftext|>
Fraszka, kto sie przypatrzy, fraszka z każdej strony. 
Kogo kiedy pobożność jego ratowała? 
Kogo dobroć przypadku złego uchowała? 
Nieznajomy wróg jakiś miesza ludzkie rzeczy, 
Nie mając ani dobrych, ani złych na pieczy. 
Kędy jego duch więnie, żaden nie ulęże: 
Praw li, krzyw li, bez braku każdego dosięże. 
A my rozumy swoje przedsię udać chcemy, 
Hardzi miedzy prostaki, że nic nie umiemy. 
Wspinamy sie do nieba, 
Boże tajemnice Upatrując, ale wzrok śmiertelnej źrzenice Tępy na to, sny lekkie, sny płoche nas bawią, 
Które sie podobno nigdy nie wyjawią. 
Żałości, co mi czynisz? 
Owa już oboje Mam stracić i pociechę, i baczenie swoje?
<|endoftext|>
Ten próżny wacek, 
Pluto, poświęciłem tobie, 
Już tam miej i pieniądze, i ten wacek sobie. 
Dziwna rzecz, jako ciężko czczą nosić kaletę, 
A dziwniej, jako cięży wydawszy monetę.
<|endoftext|>
Nie dbałem nigdy o złoto, 
Alem tylko prosił o to, 
Aby kufel stał przede mną, 
A przyjaciel pijał ze mną, 
A tymczasem robotnicy Pieczą mieli o winnicy. 
To wszytko moje staranie, 
To skarb, złoto i zebranie. 
Ani dbam o kasztelana, 
Trzymając się mocno dzbana.
<|endoftext|>
Jakoś mi już skaczesz słabo, 
Folguj sobie, miła Barbaro, proszę cię. 
Czart rozskakał tego swata, 
Nie dba nic, choć kto ma lada co przed sobą. 
Okazuje swoje sztuki, 
Alboć nie wie, że masz w Nuremberku towar? 
Ale ty wżdy nie bądź głupia, 
Nieznajomym nie daj dudkować przed sobą. 
Nie zwierzaj się leda komu, 
Nie puszczaj mnichów do dobrego mieszkania. 
I kapłanów się wystrzegaj, 
Raczej sama zawżdy letanije śpiewaj! 
A chcesz li mię słuchać dalej, 
Moja Barbaro, nie szacuj dobrych ludzi! 
Zawżdy raczej szukaj zgody, 
Niech za cię skacze, kto młotem dobrze robi. 
Możesz odpruć i te wzorki, 
Czyście tak nama z paciorkowym biczykiem. 
A nie dufaj w żadne czary, 
I pod pierzem szpetny staroświetski bieret. 
Wiedzże, co masz czynić z sobą, 
Bo lisi ogon za towar nie uchodzi. 
A łotrowie, co to widzą, 
W oczy pięknie, w kącie szykują swe draby. 
Domyślajże się ostatka, 
Wszakeś już swym dziatkom marcypan rozdała.
<|endoftext|>
Nie masz, o co stać, bych cię wpisał w swoje karty, 
Bo tam statku niewiele, a snąć wszytko żarty, 
Ale możesz li wytrwać, gdy będą kpić z ciebie, 
Powiedz imię co rychlej, chcę cię mieć u siebie.
<|endoftext|>
Jezu, synaczku panieński,
Krolu i chlebie anjelski,
Tobie to pienie śpiewamy,
Nabożnie cię pozdrawiamy.
Zawitaj k nam, namilejszy
Kwiatku narozkoszniejszy,
Wzięty z ogrojca rajskiego,
Ze krwie serca panieńskiego.
O namilejsze dziecię me,
Patrzy grzeszny na liczko twe,
Weselić się duszy mojej
Każe głos matuchny twojej.
O światłości słońca tego,
Nawiedź do serca mojego,
Oddal ode mnie ciemności
I tego świata lubości.
Panno krolewskiego rodu,
Proszę cię dla twego płodu,
Powiedz mi co pociesznego
O weselu serca twego,
Ktoreś miała onej nocy,
Kiedy niebieskie mocy
Chwaleły Boga śpiewając,
Na kolana swe klękając.
Powiem ci, jedno pilnie bacz,
Miałam wesele i płacz,
Widząc mego namilszego,
Na ziemi zmarzłej leżącego.
Rozrzewniło się me serce,
Nie śmiałam go powić proście,
Ależ mi płacząc ukazał,
Iż na mych rączkach mięszkać chciał.
Wzięłam żebraczka na rączki,
Powiłam ji w pieluszki
Mowiąc: „Nie płaczże, namilejszy,
Synaczku moj nacudniejszy.
Czyli płaczesz dla nowiny,
Dla onej smętnej godziny,
Gdy przydzie czas męki twojej
I wielkiej boleści mojej?
Nie płaczże, namilejszy moj,
Oto Jozef opiekun twoj,
Oto anjeli święci
Z narodzenia twego wdzięczni.
Czyli płaczesz dla ubostwa
A dla mojego sieroctwa?
Obinę cię pieluszkami
I obłapię cię rączkami,
Dam cię dwiema źwierzątkoma
Ubogiego cieśle żona,
Iż, namilszy, się zagrzejesz
I ku matuchnie rozśmiejesz.
Powiwszy ja dziecię jasne,
Włożyłam je w jasłki ciasne,
Włożyłam mu kamień w głowy
I serce przeszedł miecz nowy.
Nakarmiłam łacznącego
Krolewica niebieskiego,
Miałam s niego rozkosz silną,
Służyłam mu żądzą pilną.
O Maryja, rajska roża,
O Maryja, Matko Boża,
Racz pocieszyć sługi twoje,
Śpiewaki pienia tego.
Racz ji nawiedzić Jezuskiem,
Z tym namilejszym dzieciątkiem,
Gdy godzina śmierci przydzie
A w bojaźni wielkiej będzie.
Chwała Ojcu niebieskiemu
I Jezusowi miłemu
Bądź i Duchowi Świętemu,
Bogu w Trojcy Jedynemu.
<|endoftext|>
Do gościa Bądź ptaka, bądź zająca szukasz po tym boru, 
Gościu, słuchaj mej rady, stąp mało do dworu, Pewniejsza tu zwierzyna, gdzie pełne piwnice Albo gdzie pszczoły noszą miód za okiennice.
<|endoftext|>
Niech pyszny dmucha, głupi, jak chce, niech się jeży! 
Widząc na polskich grzbietach różnych form odzieży, 
Ciężko westchnąć i zadrżeć przychodzi mi z gruntu, 
Kiedy, nie bez wielkiego ojczyzny afrontu Jakoby staropolskich wstydząc się zwyczajów, 
Po cudze do zamorskich żeglujemy krajów I, gdyby można było brać wioski do nawy, 
Jużby się mało w Polszcze zieleniło trawy. 
Ziemię między Francuzy wyniósszy i Włochy, 
Morzemby tu swe miejsce naród zalał płochy, 
Gdzie im kto z większym kosztem, im się bawił dłużej, 
Rozumiejąc, że lepiej ojczyźnie usłuży, 
Czekamy, wyglądamy. 
Skoro stanął doma, 
Nie masz nic. 
Włoszy chwalą coś za galantoma. 
Jedzie naprzód do dworu, bo się wojska wzdryga, 
Albo gdzie na publikę, aż z peruki figa, 
Aż inakszej daleko nawyknąwszy cerze, 
Jeżdżąc po krajach obcych sykofantę bierze I onę prostą, polską, onę szczyrość starą, 
Wymyślnej pokrytości odziewa maszkarą. 
Byłoli co z natury w sercu męstwa samej, 
Wzięły galanteryje, figle, kunszty, damy. 
Byle czasu pieszczota i wszelka wygoda, 
Miłość, reputacyja ludzka, mniejsza szkoda. 
W sercu nic, w głowie mało, w jednej gębie wszytek. 
Tak wielki wywiezionych pieniędzy pożytek, 
Że jednym kłamstwem będzie drugiego popychał, Będzie prawił, co czytał, albo kiedy słychał, 
Jakby widział na oczy, aż mu poda sztychy Ktoś z Merła i z Drzypola, albo z Janczarychy, 
Gdzie w oczach wodza swego dzikich Tatar kłęby Osiadł, i dopiero Monsiur zetnie zęby, 
Kiedy mu żołnierz rzecze: 
Mój panie, przebaczcie, 
Że was tam nikt nie widział, tu Rhodus, tu skaczcie. 
Jest i było Polaków takich, przyznam, wiele, 
Którzy z zachodu na wschód zacnej parentele, 
Wielkością serca, męstwem bohatyrskiej ręki I swych dzieł nieśmiertelnych ogłosili dźwięki. 
Wróciwszy do nas, albo więcej nie przyrobią, 
Alboż i tę utracą, czym się dotąd zdobią. 
W Polszcze nie wiem, jeśli kto tak sławnie umierał Z cudzoziemców, okrom że pieniędzy nazbierał, 
Honoru się dosłużył, choć nic nie dowodził, 
Tylko, że nie Polak, że gdzieindziej się rodził. 
Opinija, czy zwyczaj, czy to przyrodzenie Winno, że w większej rzeczy przewoźne są cenie. 
Więc do naszych wędrownych powracając znowu: 
Nawrzawszy inszej mody, inszego narowu, 
Ani się bić, ani ten dobrze może radzić, 
Za to gospodarować, pieniądze gromadzić, 
Nowiny zewsząd chwytać, 
Francyją wielmożyć, 
Polskę zniżać i wszelkie nieszczęście jej wróżyć, 
Gotuwiusieńki uciec i myśli, w którąby Stronę, ni kot myśliwskiej dosłyszawszy trąby, Znać go lubo na akcie, lub na jakim feście, 
Jakoby piąte koło, po mowie, po geście, Dumny, jeśli nie czuje wstrętu, zaraz skromny, 
Jestli kto, na rzeczach się znający, przytomny. 
Zły to ptak, co od gniazda swojego się dziczy. 
Gdzie ma Polak pieluchy, tam się niechaj ćwiczy. 
Nie zaprzątając głowy obyczajem inym, 
Niech się nie wstydzi uczniem być, czyim jest synem. 
Wybrali cudzoziemcy, co srebra, co złota, 
Bo sami im, o wieczna, wozimy, ślepota, Rozumuż przynajmniej za swoje forboty, 
A czego większa szkoda, niech nie bierą cnoty. 
Czy małoż ma sromoty Polska i ohydy, 
Tak marne, tak nikczemne chowając hybrydy? 
Jeszcze urodzonymi, nie bez wielkiej gluzy Szlachty swej, osadza wsi Włochy i Francuzy, 
Z kupców, mogli być drudzy podłymi usnachty, O wzgarda stanu tego! narobiwszy szlachty.
<|endoftext|>
Hola! 
Już dosyć, dosyć, moja księgo! 
A ty drwić jeszcze napierasz się tęgo. 
Porzuć obyczaj świegoty tak brzydki, 
Ma krótka księga, a pewne pożytki. 
Naprzód ci powiem, a powiem ci szczerze: 
Mniejszy koszt, mniejsza i szkoda w papierze, Druga: tęskliwy pisarz z drukarczyki Nie tak kląć będą pomierne wierszyki, Potem, gdy przyjdziesz w ręce mądrych ludzi, 
Rzeką: 
Nie przednia–ć, ale nie zamudzi, I gość twe karty czytając przewieje Wprzód, niż mu wino w kieliszku sciepleje. 
Rozumiesz, żeś tym ucinkiem wygrała? 
I tak się będziesz wielom długą zdała!
<|endoftext|>
Anakreon, zdrajca stary, 
Nie masz w swym łotrostwie miary! 
Wszytko pijesz, a miłujesz I mnie przy sobie zepsujesz. 
Już cię moje strony znają I na biesiadach śpiewają, Dobra myśl nigdy bez ciebie. 
A tak, słyszysz li co w niebie, 
Śmiej się: bo twe imię dawne I dziś miedzy ludźmi sławne.
<|endoftext|>
Za wyjeżdżającym panem ludu pospolitego votum Niech cię wysłucha, królu, 
Bóg w dzień starcia się z nieprzyjacielem, niech ci tarczą przeciwko poganinowi będzie Imię Boga Jakubowego. 
Niech ci ześle Pan na pomoc pułki anielskie, a z ognistym Serafin mieczem niechaj poprzedza oblicze twoje. 
Pan na wysokość gór niechaj poprowadzi jako jelenie nogi twoje, abyś widział oczyma obozy bisurmańskie, materią zwycięstwa. 
Tam się przypatrzysz upstrzonym namiotom, daleko rozwleczonym, które nie tylko stolicę cesarską Wiedeń, ale i północnych rzek księżnę Dunaj szeroko otaczają. 
Ono jako ognie gęsto się po przestronnych majdanach błyszczą, mnóstwem swoim przeciwiając się liczbie gwiazd na firmamencie. 
Jako grzmi ziemia, i po bliskich lasach echo się rozlega, od huku nieznośnego dział do miasta zdesperowanego bijących. 
Widać z wież i blanków powywieszane chorągwie, widzieć i wyciągnione oblężeńców ręce, nieodwłocznego żebrzących od ciebie ratunku. 
Następuj szczęśliwie, wojuj mężnie, o królu, i wszelką radę twoję niech Pan Bóg zastępów mocą swoją utwierdza. 
A my rozweselimy się za wybawieniem przyjaciół z ostatniego niebezpieczeństwa, i dla Imienia pańskiego walcząc, nademdloną wskrzesimy reputacją. 
Wypełnijże, 
Panie, żądanie króla naszego i przyjmij wota jego, abyśmy wielbiąc Cię przyznawali, iż Pan wywyższył pomazańca swego. 
I pokazał na oko, że i największym monarchom sąsiedzka przyjaźń potrzebna, i zgoda chrześciańska potędze bisurmanów wytrzymać może. 
Niechajże tedy jedni w ciężkich armatą wozach, drudzy w mnóstwie bystrych koni ufają, król zaś nasz w Imieniu boskiem dokazować będzie. 
Przed którym pohańców mnóstwo jedno od miecza polęże: a drugich, pyszne zruciwszy zawoje, w pętach na tryumf poprowadzą. 
A my sprawiedliwego Elohim, wywyższać będziem na wieki, i dziękować, że cudze zdrowie ratując, i swoje poniekąd zaszczycimy. 
Zachowajże, 
Panie, przy nabytej sławie króla o wiarę wojującego i niech mu nie ujmuje tego wieńca zazdrość, który sobie łaską Twą a cnotą swoją u spółwiernych wysłużył. 
Która ratowanej Europy przysługę jeżeli nienawiść przytłumić zechce, do samego nieprzyjaciela apelujemy, aby dał świadectwo cnocie. 
Chwała Ojcu i Synowi i Duchowi świętemu etc.
<|endoftext|>
O ciało Boga żywego,
Jesu Chrysta niebieskiego,
Przymi od nas pozdrowienie,
Nad cię jinego Boga nie.
Bog Ociec i ty Syn jego,
Persona Ducha Świętego,
Wyście trzej bostwa jednego,
Boga w Trojcy Jedynego.
Pozdrowion bądź, Jesu Kryste,
Wziąłeś ciało z panny czystej,
Zbawienieś ludzkie naprawił,
Pannęś przy jej czci zostawił.
Pozdrowion bądź zbawicielu,
Nasz miły odkupicielu,
Krzyżowąś męką nas zbawił,
Z mocy diabelskiej wybawił.
K tobie prorocy wołali,
Iż ciebie widzieć żądali,
A my ciebie już widziemy,
A przeto k tobie wołamy.
Witaj wierne Boże Ciało,
Iżeś się nam widzieć dało,
Tak jakoś na krzyżu pniało,
Jegdyś ten świat s jęctwa brało.
Pozdrowienie twej krwie świętej
Szczyć nas od śmierci przeklętej,
Daj nam szczęsne pobydlenie,
Po śmierci wieczne zbawienie.
Święta krew twego człowieczstwa,
Ktoreś wziął s Maryjej panieństwa,
Odkupując nas chwalebnie,
Zbaw nas Chryste tak dostojnie.
Oczyści nasze sąmnienie,
W ktorem nicej dobrego nie,
Żyw nas prze nasze zbawienie,
Daj nam wieczne ucieszenie.
Wołamy we dnie i w nocy
Żądając twojej pomocy,
Szczyć nas od grzechu śmiertelnego,
Obroń od wrogu złego.
Chwała bądź Bogu żywemu,
Tobie Synu jedynemu,
Miłemu Duchu Świętemu,
Bogu w Trojcy Jedynemu. Amen.
<|endoftext|>
Do fraszek za wszeteczne was ludzie poczytają I dlatego was pewnie uwałaszyć mają. 
A tak ja upominam: 
Nie mówcie plugawie, 
Byście potym nie były z wałachy na trawie, Ale mówcie przykładem mego Mikołajca: „Co to niesiesz?” „Gospodze, z odpuszczeniem: jajca.”
<|endoftext|>
Potrzebę parkańską z Turkami przypomina Śpiewajcie Panu chrześcianie pieśń nową: albowiem Pan uczynił dziwy, złamawszy powtórnie potęgę bisurmańską. 
Śpiewajcie Panu i błogosławcie Imię Najwyższego, w tym prymicjalnym Strygonu kościele, niech się chwała Boga naszego rozlega. 
Nie tylko, że wyrzucony z tej świątyni żabi krzek bałamutni Mahometa, ale i za to, że powtórną klęską zadrżały na łbach tureckich zawoje. 
Kiedy raz rozproszeni znowu potrzebę odważyli: a lękając kary domowej, woleli tu desperacko zdrowia odżałować. 
Wywarł kły jadowity tygrys z Mezopotamii na idące po sobie ogary, ale rzeczą samą doznał, że porządny wojennik, jako starciu mężny, tak bywa po wygranej ostrożny. 
Tam gdy do boju poganina ostatnia rozpacz zapala, niemniej i polskich junaków pobudza, dalsze nabytych zwycięstw utrzymanie. 
W długą rzecz nie wiodąc, szalonym impetem na przednią antygwardią uderzy, a poparłszy niegotowych, z luźnej gawiedzi krwi nieco utoczy. 
Aleć mu się to prawo niedługo powiedzie, bo jeno zajrzy cienia zwycięzcy po krótkiej odwadze, znowu przed mściwem umyka żelazem. 
Zawoła mężny król: stójcie, jeno obróci na przeciwne czołem, aż zaraz orły polskie odważnie na bisurmanskie biją miesiące. 
Którym nie wytrzymawszy pierzchliwy Arabin, wszystkim pędem w rozsypkę idzie, a który chciał ręką szczęścia poprawić, odmieniwszy umysł, nogom zdrowie powierza. 
Lecz niemądre w tym razie nogi, żeby zdrowie zachować, głupie na wodę prowadzą, sromotniejsze na głębi przynosząc zginienie. 
I tak którzy na ziemi dopiąć zwycięstwa nie umieli, dopieroż po Dunaju mokrym gościńcem uchodząc, zdrowia zachować nie mogli. 
Tam zdesperowany Seraskier wskoczył w rzekę, chcąc czem prędzej wodą, zguby swojej przesłać do Stambułu awizy. 
Za wodzem trudno nie iść zołnierzowi, zwłaszcza gdy z tej strony niechybna od szabli zguba, a tam przecie rzekę przebywszy, jakakolwiek zdrowia nadzieja. 
Nachodzą już po herapie wojska cesarskie, winszują zwycięscy nabytego lauru, lecz niemniej sobie pożytecznej bez pracy i uszczerbku wiktorii. 
I tak uciekający znowu uciekł, a próbujący szczęścia doświadczył, że na niesprawiedliwej wojnie trudno się spodziewać końca szczęśliwego. 
Bo i tu na pomstę bezprawia gęsto okrył trupami pole Turczyn, i rzeka, ścierwami uciekających narzucona, w biegu swoim tamowała się. 
Potłumiła hardych prawica Najwyższego, ucząc narody, że bez chłosty nie będzie, kto wiarołomnie poprzysiężonego nie dotrzymuje przymierza. 
Niechże tedy uniżona za to będzie czołobitnia Bogu, 
Bogu w Trójcy świętej jedynemu, 
Bogu wyniosły róg hardej bestii mocą Swoją kruszącemu, .
<|endoftext|>
Na toż Gładkość od ciebie, 
Wenus, ale nie trwa w mierze, 
Bo co ty dasz, to zasię z nienagła czas bierze. 
Ponieważ tedy widzę, że mię twój dar mija, 
Weźmiż i świadka daru swego, o Pafija!
<|endoftext|>
Zadanie sprawiedliwości świętej Daj, 
Boże, królowi rozsądek i wyrozumienie, daj, 
Panie, sprawiedliwość Twoją królewiczowi. 
Aby sądzili lud według prawidła słuszności, a uciśnione poddane według ustaw prawa. 
Gdzie bowiem wzruszona sprawiedliwość, tam zaraz chwiać się muszą w rzeczypospolitej filary kardynalne. 
Główne tarany, bezbożność, bluźnierstwo, niesprawiedliwość, które fundamenta monarchii z gruntu poruszają. 
A kiedyż więcej złość ludzka przebrała miarę jako teraz? 
Albo kiedy bardziej niesprawiedliwość nad prawem przewodzi? 
Wdowa i przychodzień, i sieroty płaczą: a nad ukrzywdzonym wykręty i mammona tryumfuje. 
Silnie potwarca w fałszu ufa, a w przewrotności kłamstwa swego jak za murem siedzi. 
Bowiem starcy i sędziowie nasi odstąpili ścieżek prawdy, a udawszy się za mizernym wziątkiem, wspak wywróciły sprawiedliwość. 
Drudzy, respektami uwiedzeni, więcej prywatne względy niżeli Boga przed oczyma mają, są i ci, którym na bankietach ochota korzenne w sądach formuje sentencje. 
Dla tego za chmurę słońce sprawiedliwości zaszło, a ona świątobliwa astea, podmiesięcznych krajów okrasa, do nieba się od niewdzięcznych przeniosła. 
Ale Ty, 
Panie, 
Bogiem prawdy jesteś, nie daj być bez tak potrzebnego elementu. 
Daj głowie naszej asystentkę sądów Twoich, mądrość, a nadzieja nasza niech ma szczere w mandatach Twoich ukochanie. 
Któżkolwiek z drogi prawa wystąpi, niechaj, bez braku osób, żelazną rózgą karany będzie. 
A nie tylko egzekwująca sprawiedliwość niechaj bojaźnią karania straszy: ale też udzielająca, niech do dobrego zachęca, nadzieją nagrody. 
Niech ta ręka nie drży, która trzyma szalę: szalę odważającą cnocie myto i występkom karę. 
Żeby ani w prawo ani w lewo nie uniosła się, a pod sznur słuszności krzywiznę prostowała. 
Dla tego odlać by stolec sądowy z szczerego złota, aby się tam nikt nie spodziewał w sądzie faworu, w którym złoto depcą. 
Na lwach ogromnych ugruntować trybunał, których ryk winowajcę przestraszy, a występków obrońcę jedwabna wymowa odbieży. 
A że u sądu najwięcej egzorbituje datek: to biorącego z skóry obłupić, a krzesło nią obiwszy, syn na niem niech usiędzie prewarykanta. 
Mizerne złoto, którem ani piersi uzbroisz jak żelazem, ani do strzelania kulę ulejesz jak z ołowiu. 
A my przeciwnie, im je głębiej natura ukrywa, tem go żarliwiej pragniemy: ponętę jednę do wydarcia nieprzyjacielowi. 
Aż źle nabywszy, skąpo chowawszy, śmierć wydrze, a łakome zbiory pierwszy i szczęśliwszy osiągnie. 
Raczże wywieść, 
Panie, jako światłość z obłoków sprawiedliwość świętą, a sąd Twój, jako południe, niechaj rozjaśnieje. 
Za co Ojcu wszechmocnemu, wizerunkowi sprawiedliwości, Synowi jednorodzonemu, źródłu miłosierdzia, Duchowi świętemu, pocieszycielowi niepojętej dobroci na nieprzeżyte wieki cześć, chwała i panowanie. .
<|endoftext|>
Ach moj smętku, ma żałości!
Nie mogę się dowiedzieci,
Gdzie mam pirwy nocleg mieci,
Gdy dusza z ciała wyleci.
Byłeśm s młodości w rozkoszy,
Nie usłałem swojej duszy,
Już stękam, już mi umrzeci,
Dusza nie wie, gdzie się dzieci.
Com miał jimienia na dworze,
Com miał w skrzyni i w komorze,
To mi wszytko opuścici,
Na wieki się nie wrocici.
Dziatki s matką narzekają,
Bracia mię rzkomo żałują,
Ku jimieniu przymierzają,
Na mą duszę nic nie tbają.
Eja, eja, dusza moja,
Ocuci się, dawnoś spała,
Nie masz wierniejszego k sobie,
Uczyń dobrze sama sobie!
Fałszywy mi świat powiedał,
Bych ja długo żyw byci miał,
Wczora mi tego nie powiedał,
Bych ja długo żyw byci miał.
Gdzie ma siła, ma robota,
Głupiem robił po ty lata,
Ośm miar płotna, siedm stop w grobie,
Tom tylo wyrobił sobie.
Halerzem łakomo zbierał,
Swoj żywot rozpustnie chował,
Prze ty dwa bogi przeklęta
Nie czciłem żadnego święta.
Jałmużnym nędznem nie dawał,
Ofierym Bogu nie czynił
Ni z pirwiny, ni z nowiny,
Bogum nie dał z siebie winy.
Kędy to moj rozum głupi?
Sobiem był szczodr, Bogu skąpy,
Com kiedy Bogu poślubił,
Tegom nigdy nie uczynił.
Leży ciało, barzo stęka,
Duszyca się barzo lęka,
Bog się s liczby upomina,
Diabeł na grzechy wspomina.
Młotem moje pirzsi biją,
Dusza nie śmie wynić szyją,
Widzi niebo zatworzone,
Widzi piekło otworzone.
Nie gdzie się przed Bogiem skryci,
Dusza nie śmie przed sąd jici,
Widzi niebo zatworzone,
Widzi piekło otworzone.
O duszyco, drogi kwiecie,
Nic droższego na tem świecie,
Tanieś się diabłu przedała,
Iżeś się w grzeszech kochała.
Pamiętaj, coś na chrzcie ślubowała,
Gdyś się diabła otrzekała,
Jego pychy, jego działa,
Toś wszytko przestępowała.
Kwap się rychło ku spowiedzi,
Kapłany w swoj dom powiedzi,
Płacz za grzechy, przymi świątość,
Boże Ciało, święty olej.
Rolą z domem dziatkam podaj,
Coś urobił, za duszę daj,
jimienia przyjacioł nabywaj,
Coć przyłączą twą duszę w raj.
Zbierz dłużniki i gniewniki,
Otproś, zapłać dług wszytkim,
Nie trać dusze swe o cudz pieniądz,
Iza źle w piekle gorzeć.
Tam sam oczy moje glądzą,
Toć już trzy złe duchy widzą,
Na mię me grzechy wzjawiają,
Mej duszy sidła stawiają.
Wircę się, wołam pomocy,
Nikt za mię nie chce umrzeci,
Ni przyjaciel na tym świecie,
Jedno w Bodze nadzieję mieci.
Kryste, przez twe umęczenie
Rozprosz diable obstąpienie,
Daj duszycy przeżegnanie,
Daj ciału dobre skonanie!
Ja twoj synek marnotrawny,
Tyś moj ociec miłosierny,
Żal mi tego, iżem cię gniewał,
Ale ciem się nie otrzekał.
Z Zażżycież mi świeczkę ale,
Moji mili przyjaciele!
Dusza jidzie z krawym potem,
Co mnie dzisia, to wam potem. Amen.
<|endoftext|>
Kości twe, 
Trzebuehowski, zamknęła w tym grobie Żona, którąś zostawił w żałości po sobie, Pamięć twoja w jej sercu zawżdy będzie trwała, 
Póki teskliwa dusza nie odbieży ciała.
<|endoftext|>
Na Obraz płaczącego Kupidyna i smutnej Wenery Cóż się to z tobą Kupidynie dzieje, 
Gdy płaczesz na to, że cię ogień grzeje? 
Wszak miłość, której synem cię nazwali, 
Nie wodą chłodzi, ale ogniem pali. 
Nie masz co chwalić tej w tobie odmiany, 
Krytycznej za nią, godzieneś nagany: 
Chcąc łzami zalać takowe płomienie, 
Co im przeciwne zimnych wód chłodzenie. 
Nie wiem kogo z was winić w tej intrydze, 
Gdy twarz Wenery w smutnej minie widzę. Kupido płacze, ta oczy odwraca, 
Próżna z amorów waszych taka praca.
<|endoftext|>
Zważywszy życia ludzkiego obroty Uchodzę w lasy i wesołe knieje, 
Mając w nich więcej gustu i ochoty. 
Niech kto chce z mojej dzikości się śmieje, 
Nie dbam nic na to, wolę z swej prostoty Las aniżeli świat pełen niecnoty. 
Nie umiem bajek prawie szeptać w ucho, 
Łaciny nie znam, ni terminów prawnych, 
Wody sprowadzić, tam gdzie było sucho, 
O Cyceronach nie słyszałam sławnych, Więc kto tych czasów w tej nie ćwiczon szkole Niech pasie bydło albo kopie role. 
Lasy kochane, zielone chłodniki Drzewa przyjemny szum dające z siebie, 
Trawy, pagórki, biegące strumyki, 
Przy was niech mieszkam choć o suchym chlebie, Zdrowszy mi napój z waszych źródeł żywych Niż drogie trunki, gdy z rąk nieżyczliwych. 
Jak ranna zorza swój rumieniec śliczny Pokaże, rosa perłowe kropelki Pozbiera, jużci pasterz okoliczny Nie zaśpi, a ptak wyśpiewuje wszelki, Ci trzody owiec żeną między wrzosy, 
Te, mokre skrzydła otrzepują z rosy. 
Wnet różnych głosów stroją instrumenta Po drzewach skacząc wysoko, to nisko, Krzykną roślejsze i drobne ptaszęta, 
Bezpieczne, chociaż słuchamy ich blisko. 
Za nic koncerty i włoskich nut sztuki, 
Ich milsze głosy bez mistrza nauki. 
Odpocznie ptastwo, aż zaczną pasterze Smutne wywodzić dumy na fujarze, 
Inni zaś skoczne mazury na lerze, 
Tańcując z nami każdy w swojej parze: 
My wdzięczne pieśni śpiewamy koleją Lasy słuchają, a gaje się śmieją. 
Nie wiem co tęsknić, pasąc owiec trzodę, 
Z pilnością strzedz ich potrzeba od wilka. 
Przebrnąwszy potok, oczyma powiodę, 
Aż pastereczek bieży ku mnie kilka, Z temi się witam, chwytając za szyje, 
Wnet jedna drugą szczesze, splecie, zmyje. 
Usiędziem sobie pod jaworem ciemnym Nad czystem źródłem pryskającej wody: 
Ze skał fontanny natura, foremnym Kunsztem, zrobiła pasterzom ochłody, Nic słoneczny upał nie dokuczy Jawor zaszumi, a strumyk zamruczy. 
Zaczniemy mówić o naszych zabawach, 
Na czem dzień cały przeminie godziną: 
O pięknem kwieciu, w jakich rosną trawach, Ta powie, jest tu miejsce nad doliną, 
Na którem kwiaty w rozliczne kolory Kwitną posiane od Bogini Flory. 
Więc wszystkie w zawód bieżąc, jedna drugą Popchnie w bok, by się wyprzedzić nie dała, Ta w miękką trawę upadnie jak długą, 
Ta już tym czasem kwiatków nazbierała. 
Z tych wieńce wijąc głowy sobie strojem, 
O brylantowe korony nie stojem. 
Szczera wesołość, śmiech, żarty niewinne, 
Nikogo zgorszyć, owszem, cieszyć mogą, Prostoty naszej niech się uczą inne, 
Przystojnych zabaw z nami idą drogą. 
To co ma która, wybiera z koszyka, 
Jemy ser z chlebem i masło z jaszczyka. 
Po tem bankiecie chcący trunku zażyć, 
Spieszno biegniemy do naszej piwnicy, 
Którą nad winne więcej trzeba ważyć, 
Czystej jak kryształ pod skałą krynicy: 
Z tej co dzień dzbanem pijąc nie ubywa, 
W pełni zostaje, nikt jej nie doliwa. 
Gdy już z południa słońce nie zbyt grzeje, 
Wychodzim z gęstych lasów na krzewiny, Tam gdzie chłód miły od pagórków wieje Igramy w babkę pomiędzy jedliny, 
Patrząc przez niskie krzaczki i jałowce, 
Czy dobrze nasze napasły się owce. 
Samym wieczorem zbliżając ku domu, 
Zganiamy trzody społem do gromady, Poznają owce, co należy komu, 
Bierzemy swoje bez swaru, bez zwady: 
Żadna nie zbłądzi do cudzej owczarnie, 
Każda do swego sałaszu się garnie. 
My zaś pasterki do chaty chróścianej Nad pałac cichszej spieszym na spoczynek, Mleka siadłego na misce glinianej Podjadszy, nie śląc po mięso na rynek, Nie psują takie potrawy żołądka, 
Dłużej my niż pan żyjem, niebożątka.
<|endoftext|>
Owa jedziesz precz od nas, mieczniku drogi! 
Gdzież to mnie też mieć było życzliwsze bogi, 
Żebych był towarzystwa twego mógł zażyć, 
Przy tobie i do Kolchów śmiałbym się ważyć Przez morskie Symplegady płynąć, gdzie śmiały Jazon ledwe mógł uwieść swój korab cały. 
Przy tobie ja, cnotliwy starosto, mogę Wszytkę Lartijadego objechać drogę, 
Trący ją, 
Lotofagi i jednookie Cyklopy, i możnego dwory wysokie Eola, 
Antyfata, i jędzę zioły Możną ludzi przetwarzać to w psy, to w woły, Piekło, syreny, 
Scyllę, 
Charybdę srogą I czabany słoneczne, potrawę drogą, 
Nimfy morskie, tyrany szerokowładne, 
Wszytko to rzeczy wytrwać przy tobie snadne. 
Ale mnie czego taić zgoła nie mogę Niewiasta smutna trzyma, której gdy drogę Wspomionę, wnet twarz blednie, oczy łzy leją, 
A mnie patrząc i serce, i członki mdleją, 
Że już ani w omacmie pruć się brzytwami, 
Ani pomyślę szachów grać z Sybillami. 
A tak jedź sam w dobry czas, mnie zostawiwszy, 
A potym, świat wedle swej myśli zwiedziwszy, 
Bodaj w sławie i w dobrym zdrowiu do Polski Przyjechał, dobrych ojców cnotliwy Wolski!
<|endoftext|>
Kto mi każe rym pisać nierozmyślnie, taki Ma wolą przyjąć, chocia będzie leda jaki.
<|endoftext|>
Do żeglowania przez weselsze wody Zwraca ster łódka mego genijusza, 
Straszne za sobą zostawiając brody. 
Chcę śpiewać drugie królestwo, gdzie dusza Czyści się z grzechu przed swym wniebowzięciem. 
Zmartwychwstań, pełna poezyjo życia! 
O święte Muzy! gorącym zaklęciem Tu was przyzywam, ja, wasz od powicia! 
Niech Kalijope wtóruje mej pieśni, 
Głosem, co w rozpacz biedne wpędził sroki. 
Jasne wschodniego szafiru obłoki, 
Zlane z błękitem powietrznej przezroczy, 
Aż do najpierwszej sfery sięgającej, 
Oswobodzone z martwej piekieł cieśni, 
Rozweseliły moją pierś i oczy. 
Już piękna gwiazda, co w nas miłość budzi, 
Ryb w jej orszaku blask chłodno świecący Gasi, wschód cały w jej uśmiechu płonie. 
Ku drugiej osi gdy spojrzę na prawo, 
Samoczwart gwiazdy świeciły jaskrawo, 
Jakie widziała pierwsza para ludzi. 
W ich blasku niebios rozedniało błonie: 
Prawdziwieś wdowi, o septentryjonie, 
Boś pozbawiony widoku gwiazd takich! 
Gdym wzrok odrywał od tych gwiazd czworakich Ku innej osi, gdzie wóz gwiazdy zniknął, 
Patrzę, aż przy mnie starzec jeden stoi. 
Powagą ruchów, sędziwością lica Poszanowaniem dziwnym mnie przeniknął, Więcej by nie mógł czuć syn dla rodzica. 
Broda mu długa, jak włos głowy biała Dwoistą miotłą na piersi spadała, 
Blask, co od czterech świętych gwiazd się roi, 
Tak mi oświecił jego postać całą, 
Jakby już przed nim samo słońce stało. 
Starzec tak mówił, trzęsąc brodą białą: Kto wy? i jak wy z wiecznego więzienia Uszliście ślepym korytem strumienia? 
Kto wam prostował, kto oświecał drogi? 
Jakeście śmieli przez wieczne ciemnoty Przestąpić piekieł zakazane progi? 
Czy już otchłani prawo jest złamanem, 
Że potępieni wchodzicie w me groty? Wódz mi zalecał i gestem, i słowy, 
Abym go uczcił pochyleniem głowy, 
Spuszczonym wzrokiem i niższym kolanem. 
I mówił: Ja tu nie jestem sam z siebie, 
Na prośbę pani mieszkającej w niebie Stałem się jego przewodnikiem, sługą. 
Chcesz, jam twej woli posłuszny poddany. 
Skąd i jak idziem? mówić o tym długo. 
Jeszcze nie dogasł jego dzień ostatni, Lecz tak w swych błędów zawikłał się matni, 
Że mu niewiele chwil życia zostało. 
Jak wyżej rzekłem, byłem doń posłany, 
Aby go zbawić, odtąd wciąż z nim chodzę: 
Już potępionych widział tłuszczę całą, 
Teraz chcę jemu pokazać po drodze Tych, co się czyszczą tu pod twoją strażą. 
Jak tu on zaszedł, słowa nie wyrażą, Moc z góry wiodła nas przez to rozdroże, 
Dość, że cię widzieć tu i słyszeć może. 
Ułomna jego dusza, lecz szlachetna, 
Szuka wolności, która jak jest miła, 
Ty wiesz, boć dla niej śmierć gorzką nie była. 
Świadczy Utyka twą oponą krwawą, 
Która w dzień wielki zabłyśnie tak świetna! 
Nieodwołane dla nas wieczne prawo, 
On żyw, mnie Minos w swe kręgi nie tłoczy, 
Ja jestem z kręgu, gdzie lśnią skromne oczy Twej wiernej Marcji, której miłość cicha, 
O święte serce! wciąż do ciebie wzdycha. 
O! przez jej miłość błagamy z pokorą, 
Pozwól zwiedzić twych królestw siedmioro, 
Za co jej moje dziękczynienie zrobię, 
Jeśli pozwolisz tam mówić o tobie. 
On odpowiedział: „Tak oczyma memi Marcję kochałem, pókim był na ziemi, 
Że wszystkie łaski, ledwo pomyślała, 
Co mieć pragnęła, już ode mnie miała. 
Teraz gdy mieszka za rzeką jej dusza, 
Za krańcem piekła, jej los mię nie wzrusza Z powodu, który jest prawem dla cieni, 
Odkąd wyszedłem z piekielnej przedsieni. 
Jeśli szle ciebie Niebieska Królowa, 
Po co te słodkie i pochlebne słowa? 
Dość rzec jej rozkaz, a ja ci odpowiem. 
Idź więc i wiotkim opasz go sitowiem, 
Brud mu zmyj z twarzy, aby jak przystoi Wszedł za aniołem do rajskich podwoi. 
Jest mała wyspa, tam, tam, nieco w dali, 
O której brzegi wciąż bije prąd fali, 
Gdzie tylko rośnie sitowie i trzcina, 
A grunt jej cały jest miękki i grząski. 
Bo jakaż z twardą łodygą roślina Ubrana w kruche liście i gałązki, 
Przed szturmem wodnym gnie się i odgina? 
Nie powracajcie, radzę wam, tą stroną, 
W tej chwili oto, podnosząc się, słońce Wskaże pod górę ścieżki mniej nużące, 
Jej pochyłością łagodniej skłonioną. 
Tak rzekł i zniknął: nic nie mówiąc wstałem I w oczy wodza mojego spojrzałem. 
Wódz rzekł: Mój synu, posłuchaj mej rady, 
Wracajmy nazad, a idź w moje ślady, 
Bo tam, uważam, pochyłość tej błoni Aż do swych krańców wyraźnie się kłoni. 
Ranną godzinę już goniła zorza, 
Z dala widziałem blask i drżenie morza. 
Płaszczyzną pustą szliśmy nie bez trwogi, 
Jako podróżny szukający drogi. 
Widziałem rosę walczącą ze słońcem, 
Ta w cieniu góry skryta przed gorącem Parą nie mogła wznieść się ponad błonie. 
Mistrz mój na trawach złożył obie dłonie, 
Odgadłem zamysł i łzą, co przecieka Z duszy skruszonej przez oczy człowieka, 
Spłukane lic mych daję mu jagody. 
W ten czas mistrz krytą pod piekła zasłoną Ujrzał mej twarzy barwę przyrodzoną. 
I wnet przyszliśmy nad brzeg pusty wody, 
Co nie widziała snadź nigdy żeglarzy, 
Którym powrócić na ziemię się marzy. 
Tam on stosownie do starca rozkazu Dla mnie ze trzciny pas zrobił do razu: 
O dziwo! trzcina znów rosła pozioma, 
Tam nawet, gdzie ją wyrywał rękoma. Oddział I. 
Przedczyściec. 
Przewoźnicy. 
Kassela. Słońce w pół drogi do swojego kresu, 
Już na sam zenit weszło południka, 
Pod którym święta Jeruzalem leży. 
Przeciwległymi noc idąca tory, 
Trzymając Wagę wychodzi z Gangesu, 
Lecz ta ku słońcu z jej rąk się wymyka: 
Przeto gdzie byłem, gdzie dzień błysnął biały, 
Ze zbytku wieku pięknej Aurory Biało-różowe jagody zżółkniały. 
Jeszcześmy stali wśród morskich wybrzeży, 
Jak ten, co myśląc o podróży swojej, 
Myślą już idzie, ciałem w miejscu stoi. 
Oto, jak ranna przybliża się zorza, 
Mars sczerwieniały zapada do morza Owiany mgłami, tak przez mgłę rozwisłą Błysnęło światło: oby jeszcze błysło! 
Nigdy tak szybko cień się nie prześliźnie Od skrzydeł ptaka po wodnej płaszczyźnie. 
I nim zwróciłem oczy pytające Na mego mistrza, to światło wschodzące Ponad wodami rosło coraz wyżej, Naprzód zbielały oba światła końce, 
Skąd potem inna białość błysła niżej. 
Mistrz stał w milczeniu z pochylonym czołem: 
Z pierwszej białości gdy skrzydła wybłysły, 
Z drugiej gdy szata mignęła rozwiana, 
Poznał żeglarza po białej sukience I woła: Klękaj, padaj na kolana, 
Patrz, boży anioł! składaj obie ręce, 
Odtąd z niejednym spotkasz się aniołem. 
Patrz, jak ludzkimi on gardzi przemysły, 
Bez żaglu, wiosła, tylko skrzydeł dwoje, 
A do tych brzegów płynie z tak daleka! 
Prosto ku niebu wzniósł skrzydeł oboje, 
Patrz, jakim piórem świeci przeźroczystym, 
Krając powietrze pierzem wiekuistym, 
Co się nie zmienia jako włos człowieka. 
Już ptak niebieski, widzę, skrzydłem błyska, 
Migoce ku piórami jasnemi, 
Aż moje oczy, znieść nie mogąc z bliska Takiego blasku, opadły ku ziemi. 
On lekką łódką, co zdało się, chodzi Po fal wierzchołkach, do brzegu się zbliża: 
Niebieski sternik stał pełen wesela, 
Na twarzy jego była wypisana Zdaje się cała szczęśliwość niebiana! 
Więcej sta duchów siedziało w tej łodzi. Kiedy z Egiptu szedł lud Izraela: 
Wszyscy społecznie, z zachwytu wyrazem Ten psalm tak wzniosły śpiewali zarazem. 
Anioł ich żegnał świętym znakiem krzyża, 
Każdy co żywo do brzegu się kinął, 
On jak przypłynął, tak, lekki, odpłynął: 
Tłum wysadzony na brzeg przez anioła, 
W przerwach ciekawie poglądał dokoła, 
Jak ten, co widzi rzecz obcą wzrokowi. 
Już słońce siało dzień po bożym świecie, 
Słoneczna strzała trafnie celująca Ze środka nieba Koziorożca strąca. 
Z przybyłych duchów nas i ci, i owi Podnosząc czoła zagadli rozmową: Drogę do góry wskażcie , gdy wiecie. 
I odpowiedział Wirgili w te słowo: Może myślicie, że to miejsce znamy Jak wy, my obcy tutaj przybywamy, 
Na chwil niewiele przyszliśmy przed wami, 
Tak nużącymi i złymi drogami, 
Że tędy lubo znużeni bezdrożem, 
Jakby igraszką dojść pod górę możem. 
Duchy spostrzegłszy po moim oddechu, 
Że jak żyjący oddycham piersiami, 
Zbladły zarazem, widząc rzecz tak dziwną! 
Jak posła, gałąź gdy niesie oliwną, 
Ciekawe tłumy jak wałem otoczą, 
On co tchu śpieszy, lecz zamiast pospiechu W nacisku zgrai nieraz krok zatrzyma, Tak ciekawymi mierząc mnie oczyma, 
Duchy wkoło mnie cisną się i tłoczą, 
Zapominając drogi oczyszczenia. 
Wystąpił jeden i ku mnie uprzejmie Wyciąga ręce, zda się, że obejmie, 
Chcę z nim zamienić moje uściśnienia. 
O cienie! kształt wasz to mara znikoma, 
Trzy razy chciałem go objąć rękoma, 
Trzy razy próżne opadły na piersi. 
Podziw snadź w mojej twarzy się malował, 
Bo się uśmiechnął cień i cofnął kroku, Widząc, że jeszcze jam za nim szlakował, 
Abym stał w miejscu, ze słodyczą w oku Rzekł do mnie wtenczas, kto on był, poznałem, 
By ze mną mówił, prosiłem z zapałem I odpowiedział: Gdzież są od nas szczersi? 
Ja kocham ciebie, tak jak niegdyś w ciele, 
Niemniej i teraz wyzwolony z ciała, 
Lecz gdzie i po co wędrujesz tą drogą? Ja, mój Kasselo, tu tylko przychodzę, 
Abym, gdzie mieszkam, wypoczął po drodze, Lecz ty gdzieś czasu zmarnował tak wiele? A on: Stąd żadna krzywda się nie stała, Ten, co w łódź bierze kiedy chce i kogo, 
Długo spóźniając tu moją wędrówkę, 
W sprawiedliwości miał woli wskazówkę. 
Od trzech miesięcy on zbierał, zaiste, 
Duchy tych, którzy przez modły strzeliste Zstąpić tu chcieli z miłosierdziem bożem. 
I mnie podobnież, gdy stałem nad morzem W miejscu, gdzie z jego wodami się spotka, 
Staje się słona fala Tybru słodka, 
Jak najuprzejmiej zaprosił do łodzi. 
Jeszcze on lata nad ujściem tybrowym, 
Bo tam codziennie tłum się duchów schodzi, 
Co nie zstępują na dno Acheronu. 
A ja: Jeśli tu rządzon prawem nowym, 
Nie zapomniałeś miłosnej piosenki, 
Jaką koiłeś mego serca męki Po tyle razy, o pociesz jej nutą Duszę w swym ciele troskami zatrutą! Cień jął pieśń śpiewać słowiczego tonu: Miłość, co mówi do mojego ducha Z taką słodyczą dla serca i ucha, 
Jeszcze mi w duszy drży to jego pienie! 
Mój wódz, ja, wszystkie obecne tam cienie, 
Otoczyliśmy śpiewaka dokoła, 
W stan zachwycenia pogrążeni błogi, 
Zapominając celu naszej drogi. 
Wtem stanął starzec szlachetny i woła: Leniwe duchy! jak wasz chód niespory, 
Czy licha pieśni wstrzymuje was władza? 
Śpieszcie pod górę, by pozbyć się kory, 
Co Bogu wniknąć w rdzeń waszą przeszkadza! A jak gołębie w porze zbożobrania, 
Zapominając zwykłego gruchania, 
Spokojnie żer swój biorą podle wioski, Lecz gdy coś nagle ich w polu wystraszy, 
Na trwogę w skrzydła uderzą od paszy, 
Bo już ich kole bodziec większej troski: 
W takim popłochu zatopione w śpiewie Ku brzegom duchów śpieszyły gromady, 
Jak ten, co bieży, ale gdzie? sam nie wie. 
My niemniej spiesznie biegliśmy w ich ślady. Tacy, co umarli w klątwie kościelnej. 
Manfred. Gdy uciekając w rozsypce przez pole, 
Znowu ku górze zwracały się cienie, 
Tam gdzie pociąga rozum naszą wolę, Ja się zbliżyłem do wodza wiernego, 
Czyżbym tę podróż mógł odbyć bez niego? 
On zda się czegoś żałował jak grzechu, O czysta duszo! jak lada zboczenie Goryczą bodzie twe czułe sumienie! 
Gdy zwolnił pochód nagłego pośpiechu, 
Co odejmuje ruchom ich powagę, 
Myśl moja śmielej zwróciła uwagę I oczy moje w stronę owej góry, 
Co szczytem w niebo wznosi się nad chmury. 
W czerwonym ogniu za mną słońce stało, 
Przede mną tylko swój promień łamało, 
Bo mu na wstręcie było moje ciało. 
Gdy tam mój jeden cień na ziemię padał, 
Myśląc, że byłem rzucony w pół drogi. 
Oczyma za się obracałem z trwogi. 
Mój pocieszyciel, co mój przestrach zbadał, 
Przemówił do mnie: Co roisz w tej dobie? 
Myślisz, że, wódz twój, nie jestem przy tobie. 
Ciało me, którym cień słałem po polu, 
Gdzie teraz wieczór, leży w Neapolu. 
Jeśli przede mną cień teraz nie pada, 
Cóż za dziw, spojrzyj na niebios sklepienia, 
Gdzie jedno światło drugie nie zacienia. 
Jak ciała wasze, my treścią czującą Czujem podobnie ból, chłód i gorąco: 
Jak to się robi, 
Bóg odkryć nie chce. 
Głupi, którego rozum pycha łechce, 
Że nieskończoność tajemnicy zbada, 
Jak się treść jedna ze trzech osób składa. 
Rodzaju ludzki, przestań na twym Quia, 
Gdybyś mógł zbadać tajnie wszystkie nieba, 
O! czyżby była konieczna potrzeba, 
Aby przeczysta rodziła Maryja? 
Tak wielu żądza niezaspokojona Jest wiekuistą karą ich żywota Wiekuistego! 
To mówiąc, 
Platona Stoi mi w myśli duch i Arystota, 
I wielu innych. 
Mistrz zamilkł i czoło Schyliwszy w ziemię, patrzał niewesoło. 
Przyszliśmy w końcu pod góry podnoże, 
Widzim, że idąc przez jej skał bezdroże, 
Najszybsza stopa nic nie pomoże. 
Znane z dróg ciasnych genueńskie skały Przy nich jak schody szerokie się zdały: 
Wstrzymując krok swój, mistrz ozwał się: Kto tu Zgadnie, gdzie głaz ten swą pochyłość stoczy? 
Któż by śmiał iść tam bez skrzydeł do lotu? Gdy mistrz, spuściwszy oczy w ziemię, stoi, 
Z troską szukając drogi w myśli swojej, 
A ja wzrok w głazy utkwiłem sterczące: 
Na lewo duchy spostrzegłem idące, 
Schodziły ku , a jednak, o dziwo! 
Zdało się, stały, snadź tak szły leniwo. 
Mówię do mistrza: Podnieś twoje oczy, 
Patrz, oto rada schodzi w potrzebie, 
Jeśli nie możesz jej wysnuć sam z siebie. 
A mistrz spojrzawszy weselszą powieką, 
Rzekł: Z wolna idą, zachodźmy z ich strony, 
Lepsza nadzieja błyska ci w tej chwili. 
Duchy te były od nas tak daleko, 
Choć z tysiąc kroków jużeśmy zrobili, 
Jak kamień ręką procnika rzucony. 
Nad brzeg spadzisty tłum się duchów cisnął, 
Stanął, jak gdyby na skale zawisnął. Wybrane duchy przemówił Wirgili: Na słodki pokój zaklinam wezwaniem, 
Które was wszystkich jest oczekiwaniem, 
Mówcie, na górę kędy się dostaniem? 
Gdzie spad pochylszy głazów i kamieni? 
Smutno czas tracić temu, kto go ceni. 
A jak gdy owce wychodzą z zagrody, 
Jedna, dwie i trzy, a trzoda w tej chwili Stoi nieśmiała, na dół głowy chyli, 
Gdy pierwsza bieży, drugie lecą pędem, 
Z przodu stojące naczekują rzędem, 
Cierpliwie znosząc nacisk całej trzody: 
Tak z tej gromady szczęśliwej biegł żwawo Ku duch pierwszy, dość skromny postawą. 
Lecz gdy spostrzegli, że ode mnie w prawo, 
Jak od żyjącej w swym ciele istoty, 
Łamiący światło cień wpadał do groty, 
Za pierwszym ciżbą wstrzymali się całą, 
Sami nie wiedząc, co się przed nim stało. Choć niepytany, całe wasze grono Ręczę mym słowem, cień, co się powleka Po ziemi, to cień żywego człowieka. 
Zamiast podziwu uwierzcie mi lepiej, 
Snadź go w tej drodze moc niebieska krzepi Wódz rzekł, a duchów szlachetna gromada: Przodem przed nami idźcie! odpowiada, 
Dając znaki dłonią odwróconą. 
Jeden duch do mnie rzekł słowami temi: Spojrzyj, przypomnij, znałeś mię na ziemi. 
Spojrzałem, świecił włosami jasnemi, 
W ruchach, w postawie zacność niepowszedna, 
A kresą na wpół rozcięta brew jedna. Nie znam cię, panie! odrzekłem z pokorą. Patrz! tu na piersi wskazał ranę sporą, 
Potem z uśmiechem mówił: Od Manfreda Pozdrów mą córkę, jak wrócisz na ziemię, 
Matkę dwóch króli, jej królewskie plemię Zna Sycylija, zna i Aragonia. 
Prawda z ust twoich wieści skłamać nie da. 
Gdy pierś mi przebił dwa razy miecz wroga, 
Skonałem z wiarą w miłosierdzie Boga. 
Grzech mój był wielki, lecz bożej dobroci Nieogarnione, tak wielkie ramiona Wszystkich obejmą, kto się do nich zwróci. 
Gdyby z Konsency pasterz przez papieża Wysłany proch mój polować jak zwierza, 
Chciał widzieć w Bogu twarz jego miłości, 
Dziś Benewentu szaniec przedmostowy Jeszcze by dźwigał mój pomnik grobowy. 
Teraz deszcz bieli, wiatr suszy me kości W dolinie Werdy, gdzie mnie najniegodniej Rzucił pod klątwą zgaszonych pochodni. 
Wygnane klątwą miłosierdzie boże Powraca czasem, gdy nadzieja w duszy Jeszcze zielona i kwiat wydać może. 
Wprawdzie, kto w klątwie świętego kościoła Umiera, choć go żal na końcu skruszy, 
Dojść na wierzchołek tej skały nie zdoła: 
Odkąd go kościół od siebie odrzuci, 
Trzydzieści razy iść będzie i wróci, 
Jeśli modlitwa drogi mu nie skróci. 
Jeśli chcesz radość przywrócić mej twarzy, 
Objaśń mą córkę na wiarę pielgrzyma, 
Jak mię widziałeś i co mię tu trzyma. 
Bo tu modlitwa wasza wiele waży. Tacy, co dopiero na łożu śmiertelnym pokutę czynili. 
Belakwa. Kiedy rozkoszy skutkiem czy boleści Jedna z władz naszych żywo się porusza, 
W tej władzy cała zatapia się dusza, 
Na inne zda się nie zwraca uwagi: 
Stan ten wewnętrzny wykrywa błąd nagi, 
Co w nas dusz tyle, ile władz jest, mieści. 
Gdy wzrok lub ucho łechcące przedmioty Pochłoną całą treść naszej istoty, 
Dla tej przyczyny czas, co ucieka, 
Niepostrzeżony mija dla człowieka. 
Bo z nich jest jedna władzą, która słucha, 
A druga trzyma całego ducha, Pierwsza jest jakby związana, ta wolna. 
Co rad sprawdziłem własnym doświadczeniem, 
Słuchając rozmów duchów z zachwyceniem. 
Już słońce stopni pięćdziesiąt ubiegło, 
A moje oko tego nie postrzegło, 
Aż gdy doszliśmy punktu, idąc z wolna, 
Gdzie duchy gronem całej swojej trzody Do nas wołały: Oto wasze schody! Wieśniak, gdy winne grona ściemni lato, 
Często nie szersze, ciernią rosochatą Przejście zamyka, jak między skałami Ścieżka, po której z mistrzem szliśmy sami, 
Gdy duchy w tyle zostały za nami. 
Skałę pod Noli, górę Bismantowa, 
Przejść dla podróżnych pieszo rzecz nienowa Ale tam lecieć trzeba było górą, 
Mieć wielkiej żądzy i skrzydło, i pióro, 
By zdążyć za tym, co kojąc mą trwogę, 
Budził nadzieję, torował mi drogę. 
Wiódł nas jar wąski w skali rozszczepany, 
Nas z każdej strony ściskały jej ściany. 
Ścieżka dla stopy zbyt śliska i stroma Radziła nogom pomagać rękoma. 
Gdyśmy już byli na błoniu odkrytem, Mistrzu mój, rzekłem, gdzie jest twoja droga? A on: Niech kroku nie cofa twa noga, Idź ciągle za mną, pod tej skały szczytem Jak iść i kędy, dostaniem języka. 
A tam szczyt skały obłoków dotyka, 
Wierzchu jej oko nie doścignie, zda się: 
Bok jej był prostszy niż narysowana Od pół do środka linia na kompasie. 
Mdlejąc od trudu krzyknąłem w zapale: Zwróć się, mój ojcze! patrz, drżą mi kolana! 
Jeden zostanę, gdy nie wstrzymasz kroku. Gdy iść nie możesz, czołgaj się po skale! Rzekł, głaz wskazując sterczący z jej boku. 
Mistrz tak mię słowa połechtał ostrogą, 
Że śladem za nim pod głaz przypełznąłem, 
Głaz, co tę górę opasywał kołem. 
Tam razem oba siedliśmy znużeni, 
Skąd najpierw szliśmy na wschód obróceni, 
Bo szlak przebyty mierzyć okiem błogo! 
Naprzód w dół, potem spojrzałem na słońce, 
Blask z lewej strony na nas rzucające. 
Wirgili widząc, żem się mocno zdziwił, 
Że wóz słoneczny od nas tor swój skrzywił, 
Schylony więcej pod biegun północy, 
Rzekł: Gdyby Kastor i Polluks był bliżej I gdyby oba szli razem w orszaku Tego zwierciadła wiekuistej mocy, 
Co rzuca blask swój i wyżej, i niżej, Widziałbyś cały okrąg zodyjaku Zarumieniony blisko Niedźwiedzicy, 
Gdyby nie zbaczał z swojej starej drogi. 
Wyobraź sobie, chcąc pojąć te słowa, 
Że święty Syjon i góra czyśćcowa, 
Graniczą wspólną widnokręgu miedzą, 
Choć na półkulach różnych obie siedzą. 
Tor Faetona, jak przez nieb rozłogi Błądził wóz jego, mógłbyś w okolicy Widzieć zarazem tej i drugiej góry, 
Gdyby go oczom nie zakryły chmury, 
Jeśli rzecz zgłębisz rozwagą nieciasną. Mistrzu, twój wykład jasności jest wzorem, 
Czegom nie widział, widzę teraz jasno, 
Że ten wyższego ruchu krąg środkowy, 
Przez astronomów zwany ekwatorem, 
Pomiędzy zimą wciąż krąży a słońcem. 
I z tej przyczyny, co wiem z twojej mowy, 
Krąży na północ od góry czyśćcowej, 
Gdy od Hebreów ten krąg jest widziany W stronie południa, co zieje gorącem. 
Lecz jeśli łaska, wodzu mój kochany, 
Mów, droga nasza jak idzie wysoko? 
Wierzchu tej góry nie dościga oko. 
A on: Ma taką własność jej wyżyna: 
Wstęp pierwszy po niej z trudem się poczyna, 
Lecz idąc dalej w miarę trud ci zmniejszy. 
Gdy krok twój rzeźwy poczujesz i lżejszy, 
Gdy ci jej stromość zda się tak łagodną, 
Że jako łódka pochyłością wodną, 
Będziesz tak szybko śliznął się jej ścianą, 
Natenczas staniesz u kresu twej drogi: 
Tam ciebie czeka wypoczynek błogi, 
A miej, co mówię, za rzecz niekłamaną. 
Mistrz kończył mówić, a wtem głos od razu Od skał odbity te słowa wyrzucił: Siądźcie, znużonym odpocząć przystoi. 
Widzę, na lewo sterczał kawał głazu, 
Co zszedł z uwagi i mistrza, i mojej. 
Gdyśmy tam przyszli, o, któż mi uwierzy, 
Widziałem duchy, które w cieniu skały, 
Wzdłuż wyciągnięte na głazie leżały, 
Jak stać niechcący przez lenistwo leży. 
Z nich jeden zgięty jak trzcina złamana, 
Rękoma oba objąwszy kolana, 
Siedział, trzymając na nich twarz schyloną. Mistrzu mój! rzekłem: daj jeden krok wsteczny Patrz, ten duch więcej zda się być niedbały, 
Niżby w lenistwie miał siostrę rodzoną. 
Duch spojrzał na nas, wzrok ukosem toczy, 
Niżej swych kolan podniósł na nas oczy I rzekł: Idź wyżej, jeśliś tak waleczny! Poznałem ducha, choć brakło oddechu W znużonej piersi, podszedłem do niego, Wtedy od kolan podniosła się głowa, 
Leniwiec ledwo wyjąkał te słowa: Czy uważałeś, dlaczego tu łamie Słońce swój promień o twe lewe ramię? Na gest, na słowa ducha leniwego Przygryzłem usta skłonione do śmiechu. Belakwa! rzekłem, czy tu czekasz kogo? 
Czy moc dawnego trzyma cię nałogu, 
Że i tu tobie próżnować tak błogo? On: Iść pod górę nie braknie mi woli, 
Lecz do pokuty dojść mi nie pozwoli Tam boży anioł siedzący na progu. 
Za niebem tyle tu mi lat żyć trzeba, 
Ile tam w życiu przeżyłem bez nieba. 
Bo odłożyłem, lenistwem zatruty, 
Na kres ostatni żal mojej pokuty. 
Chyba, że serce tam w łasce żyjące, 
Przyszle tu za mną modlitwy gorące, Bo tu daremny pacierz mego ducha Lub jaki inny, gdy niebo nie słucha. 
Wirgili pnąc się po skałach wysoko, 
Wołał: Chodź za mną, widzisz jak dotyka Idące słońce łuku południka. 
A noc swym płaszczem nakrywa Maroko. Tacy, co w ostatniej chwili pragnęli łaski bożej, za późno. 
Kassero. 
Buonkonte. Śpiesząc za wodzem rzuciłem te cienie, 
Gdy oto jeden palcem mnie wytyka, 
Wołając za mną, tak przerwał milczenie. Patrzcie, na lewo od tego grzesznika Słońce się łamie i cień przed nim ściele, 
Jakby tu chodził jeszcze w żywym ciele. 
Na głos ten zwracam oczy i widziałem, 
Jak wszyscy na mnie patrzali w tej chwili I na złamane światło moim ciałem. Co tak się troskasz? rzekł do mnie Wirgili, Czy tyle szepty ich u ciebie ważą? 
Idź prędzej za mną, zostaw ich, niech gwarzą. 
Bądź jak ta wieża, którą nie zachwieje Wiatr, co wciąż po niej ślizgając się wieje: 
Bliski ujęcia cel wymyka z dłoni, 
Gdy w nas bezładnie myśl za myślą goni, 
Gwałtowność jednej osłabia myśl drugą. Idę! odrzekłem, nie myśląc zbyt długo, 
Twarz mi rumieniec lekki zapłomienia, 
Co robi wstyd nasz godnym przebaczenia. 
Wtem pochyłością góry nowe duchy Sunąc się rzędem, leniwymi ruchy, 
Wiersz w wiersz śpiewały idąc Miserere. 
Lecz gdy postrzegły żywą twarzy cerę, 
Promień o moje łamiący się ciało, 
Nie psalm, lecz jedno przeciągłe O brzmiało. 
Od nich jak posły dwaj ku bieżeli, 
Z dala wołając: Mówcie, kto jesteście? A mistrz: Tym, co was posłali, odnieście, 
Że ciało jego jest prawdziwym ciałem. 
Jeśli, by jego cień widzieć, stanęli, 
Ja myślę, na to już odpowiedziałem. 
Lepiej niech cześć mu oddadzą w pokorze, 
Bo on dość drogim dla nich stać się może. 
Nigdy tak szybko w sierpniową noc jasną Z chmur meteory spadają i gasną, 
Jak te dwa duchy do swoich wrócili I do nas z swoją gromadą gonili, 
Jak jeźdźców rota, gdy naciera cwałem. 
Wirgili mówił: Duchy całą rzeszą Snadź z jakąś prośbą do ciebie tak spieszą. 
Ty idź, a na głos mówiącego ducha Przechodząc tylko nadstawuj mu ucha. O! wstępujący na górę zbawienia, 
Z ciałem tym samym, coś wziął z urodzenia! Wołali idąc, zahamuj tu kroku, 
Może znajomych znajdziesz w tym natłoku, 
Od nich żyjącym chciej zanieść nowiny. 
Gdzie to? o postój, nasz gościu jedyny! 
Wszyscyśmy śmiercią gwałtowną pomarli, 
Przy śmierci padła na grzeszników trwoga I w blasku wiary oczyśmy zawarli. 
I żałujący w przebaczeniu błogiem, 
Wyszliśmy z życia już w pokoju z Bogiem, 
I płoniem żądzą oglądania Boga! Nie przypominam rzekłem was w tej dobie, 
Szlachetne duchy! ale w waszym gronie Kto chce, niech prosi, co mogę, ja zrobię. 
W imię pokoju, co i mnie grzesznika Ciągnie iść śladem tego przewodnika, 
Za tym pokojem z świata w świat ja gonię! O! bez zaklęcia my ufamy tobie Mówił z nich jeden, jeśli ci pozwoli Możność wykonać czyn twej dobrej woli. 
Gdy kiedy zwiedzisz me rodzinne strony, 
Kraj położony w pobliżu Ankony, 
Zechciej tam za mnie pomodlić się w Fano, 
Abym zmył duszę grzechami zmazaną. 
Jam się urodził w tym mieście, lecz rana, 
Z której krew, co mnie żywiła, wylana, 
W Antenorydzie była mi zadana. 
Tam Este, w którym złość przeciw mnie wrzała Więcej niżeli sprawiedliwość chciała, 
W skok w pogoń za mną płatne wysłał zbiry. 
O, gdybym uciekł w okolice Miry, 
Byłbym tam jeszcze, gdzie pierś dysze sporo. 
Przy Oryjako zagrzęziony w bagno Padłem i z żył mych trysło krwi jezioro. 
Drugi duch mówił: Jak twe chęci pragną Dojść co najprędzej na szczyt tej opoki, 
Tak skróć modlitwą mój ucisk głęboki. 
Jam Buonkonte, starszy syn Gwidona. 
Lecz w Montefeltro ni Joanna żona, 
Nikt się nie modli tam za mnie na ziemi, 
Dlatego dotąd przebywam tu z niemi. Jakaż przygoda rzekłem niezgadniona Z pól Kampaldino przeniosła twe łoże, 
Że nikt twych kości wyszukać nie może? Duch mówił dalej: U stóp Kasentinu, 
Gdzie Archiano z śniegów Apeninu Żywą krynicą spada przy klasztorze I w falach Arna bezimienny ginie, 
Przyszedłem z grotem uwięzłym w mej szyi I tam, krwią z rany brocząc po dolinie, 
Skonałem w ustach z imieniem Maryi. 
Co powiem, odnieś ludziom prawdę całą, Gdy ducha mego przyjął anioł boży, Ty mi go bierzesz? tak szatan się sroży. Gdy duszę jedną odkupił łzą małą, 
Do mnie należy jego trupie ciało. 
Wiesz, gdy wilgotna mgła pierzchnie ku słońcu, 
Owiana chłodem w podobłocznej sferze, 
Na ziemię deszczem opada na końcu. 
Ten, co obmyśla zło stale i szczerze, 
Z pojętną wolą i na cudze szkody W chmurach pobudza wichry, niepogody, 
Ledwo dzień zagasł, był tam i ćmy czarne Na Protomagno narzucił dolinę. 
Z gór Apeninu ciemność się stoczyła, 
Opadły chmury powodzią ciężarne, 
To, czego sucha ziemia nie wypiła, 
Spłynęło w jary lub w jezior kotlinę. 
Jak wielka rzeka strumień Archiano Do rzek królowej biegł falą wezbraną, 
Głazy i drzewa unosząc w swym biegu. 
I skrzepły trup mój leżący przy brzegu, 
Porwany leciał z powodzią w przegony: 
Krzyż na mej piersi pobożnie złożony W chwili, gdy boleść skonania uczułem, 
Rozbiła fala, do Arna wrzucony, 
Trup do dziś leży zasuty jej mułem. Znużony trudem twej pielgrzymki długim, 
Kiedy wypoczniesz wróciwszy na ziemię, Mówił duch trzeci z kolei po drugim, Chciej mię przypomnieć, jam Pia, w Sijenie Jam urodzona, zginęłam w Maremie, O czym wie dobrze, lat przedtem niewiele, 
Ten, co ślubując mi wiarę w kościele, 
Sam ze mną ślubne zamienił pierścienie. Sordello. 
Poeta biada nad losem Italii. Gdy od gry w kości grono graczy wstaje, 
Przegrani długo jeszcze poza stołem Próbują rzutów, z nachmurzonym czołem Złorzecząc w myśli doświadczonej doli, Lecz szczęśliwego tłum wkoło otacza: 
Ten go spotyka, ten staje przy boku, 
Ten się pamięci i łasce poleca, On wszystkich słucha temu dłoń podaje, 
Na tego spojrzy, temu coś obieca, 
Ale jak może, umyka powoli: 
Tak i ja byłem na kształt tego gracza, 
I chcąc się z duchów wydostać natłoku, 
Obietnicami ich prośby zbywałem. 
Tam Beninkasa z Arezzo widziałem, 
Co poległ z Dżina zuchwałego dłoni: 
Tam był Cione, co sam śród pogoni Wroga spadł z konia i utonął w rzece. 
Frydryk Novello błagał tak dalece, 
Że mi z litości łzy musiały pociec. 
Toż ów Pizańczyk, co go płacząc ojciec, 
Pokorą wiary tak przemógł swe serce, 
Że syna swego uściskał mordercę. 
Tam hrabia Orso, który jak się skarży, 
Zniósł kaźń nie z winy swojej, lecz z potwarzy, 
Za co dziś ciężkie sumienia wyrzuty Pani Brabantu koi w łzach pokuty. 
Gdym się uwolnił od tych wszystkich, którzy Prosili tylko, aby za nich prosić, 
Iżby w tych miejscach nie cierpieli dłużej I mogli wieczne osiągnąć wesele, 
Rzekłem do mistrza: Ucz mię, co mam wnosić? 
Ile pamiętam, rzekłeś w twoim dziele, 
Że prośba niebios wyroków nie wzrusza, 
A tu mię o to każda prosi dusza. 
Czyż więc nadzieja ich ma być daremna, 
Czy tylko dla mnie myśl twa była ciemna? A mistrz mi na to: I myśl moja jasna, 
I ich nadzieja bynajmniej nie myli. 
Rzecz tylko zdrowo rozważyć potrzeba. 
Iści się bowiem, nie zmienia sąd nieba, 
Gdy miłość za nich spełni w jednej chwili, 
Co spełnić miała ich tu męka własna, 
W owych zaś czasach, gdym ja myśl mą głosił, 
Grzech nie mógł cudzym gładzić się pacierzem. 
Bo i proszący, i ten, za kim prosił, 
Nie byli z Bogiem złączeni przymierzem. 
Lecz przestań zgłębiać myśli tajemnicze, 
Aż ci to powie ta, której oblicze I twój ci umysł, i prawdę rozjaśni, 
Chcę mówić aż cię spotka Beatrycze. 
Ujrzysz ją wkrótce na szczycie tej góry, 
Gdzie jako słońce wiosenne bez chmury, 
Wieczną pogodą i weselem świeci.O! wodzu! rzekłem, idźmy tam co skorzej, 
Nic już nie czuję trudu, com czuł pierwej, 
A cień, jak widzę, dłużeje od wzgórzy. 
A mistrz: Ujdziemy dziś, ile ujść możem, 
Bo chcąc czy nie chcąc iść musim bez przerwy, 
Lecz snadź wprzód słońce zgaśnie za tym wzgórzem I z drugiej strony znów wejdzie na nowo, 
Nim dojść zdołamy na sam szczyt tej góry. 
Lecz oto patrzaj! duch jakiś ponury, 
Samotny, ku spogląda surowo. 
On najbliższą wskazać może drogę. Duchu lombardzki! rzekłem ile mogę Wnosić z twej twarzy i dumy w spojrzeniu, 
Gdyś patrzał ku . On na to ni słowa Nie odrzekł wzajem i tylko w milczeniu Spoglądał na mnie jak lew, gdy spoczywa. 
Mistrz się też kniemu zbliżył i odzywa Pytając drogi, jeśliby ją wiedział. 
Lecz on i na to nic nie odpowiedział I twarz wciąż była dumna i surowa. 
Aż sam nas w końcu spytał, ktośmy byli, 
Z jakiego kraju i miasta. 
Wirgili Zaczął: Mantua, lecz zaledwo zdołał Wyrzec to słowo, ów duch nieznajomy Porwał się z miejsca, gdzie stał nieruchomy, 
Skoczył ku niemu: Mantua twym krajem? 
Jam jest Sordello, twój ziomek! zawołał I obaj czule ściskali się wzajem. 
O! 
Italio! kraju nieszczęśliwy! 
Łodzi bez steru śród burzy straszliwej! 
Z królowej morza i ozdoby lądu, 
Dziś niewolnico, gospodo nierządu! 
Na samo imię kraju piękna dusza Ściska się ziomka, współczuciem się wzrusza. 
A żywi twoi synowie, choć siedzą W społecznych murach lub granicząc miedzą Chleb swój powszedni z jednej niwy jedzą, 
Gryzą się wzajem obyczajem zwierza! 
Rzuć tylko okiem w krąg twego nadbrzeża A potem zajrzyj w głąb twojego łona! 
Jest li w nim cząstka, co krwią niezbroczona? 
I cóż ci nada, że dla cię wędzidło Z mądrych praw swoich Justynian ukował, 
Z praw, co świat bierze za wzór i prawidło, 
Gdy nie masz jeźdźca, co by nim kierował? 
O! gdybyś dobrze czuła i pojęła, 
Co ci potrzeba i co Bóg ci mówi, 
Sama cezara za pana byś wzięła! 
A teraz, patrzaj, jako się narowi Motłoch, nie czując lejca ni ostrogi. 
Lecz ty Albrechcie, germański cezarze! 
Ty, coś opuścił ten lud, co dziś z drogi Zbacza bez ciebie: niebo cię ukarze W następcach twoich, żeś wespół z twym ojcem Łupem się tylko chcąc indziej spanoszyć, 
Dozwolił wrogom piękny kraj spustoszyć, 
Kraj, co był rajskim waszych państw ogrojcem. 
Przyjdź i spójrz teraz, człowieku bez serca, 
Spójrz na Montekich i na Kapuletów, 
Na ród Monaldich i na Pilipisków, 
Przyjdź twych przyjaciół bronić od sztyletów I od publicznych ich krzywd i ucisków. 
Patrz! jak bezpieczny rząd w Santafiorze! 
Słuchaj! jak Roma we wdowiej żałobie Dzień i noc płacze i woła ku tobie! 
Jak wszędzie wszyscy kochają się z duszy! 
A gdy już litość wzruszyć cię nie może, 
Niech cię przynajmniej wstyd twej chwały wzruszy! 
O! 
Zbawicielu świata! coś na ziemi Umarł na krzyżu za nas! gdzież w tej porze Snadź od nas oczy odwróciłeś boskie, 
Dla grzechów naszych? 
Czy też tylko może W przeznaczeń twoich głębi tajemniczej, 
Której nie przejrzeć oczyma ludzkiemi, 
Dobro ze złego wywieść jest twym celem? 
Że tak dopuszczasz, aby kraje włoskie Gnietli tyrani! a lada stronniczy Przewódca tłumu już był zwan Marcellem! 
O! 
Florencyjo! tyś zapewne rada Z tej mowy mojej! bo czyż ona tyczy Ludu twojego co tak pięknie gada! 
Gdzie indziej czują sprawiedliwość w duszy, 
Lecz w czynach tylko lub w radzie ją głoszą, U ciebie wszyscy na ustach ją noszą, 
Jeden drugiemu wciąż nią trąbi w uszy. 
Gdzie indziej stronią urzędów publicznych, 
Niepewni swoich czy sił, czy przymiotów: 
U ciebie każdy na najwyższe gotów, Wszystko wie, umie, wszystkiego dokaże! 
Byle miał głosy wyborców ulicznych! 
Ciesz się więc, ciesz się, chełp się sama sobą, 
Ty tak cnotliwa, wierna i bogata! 
Czy prawdę mówię skutek to okaże. 
Ateny, 
Sparta, te starego świata Prawodawczynie, cóż są obok z tobą, 
Co tyle nowych praw tworzysz bez liku I tak je cienko przędziesz w twojej radzie, 
Że coś zaledwo sprzędła w październiku, 
Jak nić pajęcza rwie się w listopadzie! 
Przypomnij tylko, na twoją zaletę, 
Ileś to razy zmieniła w tym czasie Prawa, zwyczaje, ubiór i monetę, Sam twój rząd nowym wciąż jest lub być zda się I jeśli jasno widzisz sama w sobie, 
Zaprawdę jesteś jak ów bliski śmierci, 
Co ulgi znaleźć nie może w chorobie, 
W łożu swym tylko miota się i wierci. Tacy, którzy zajęci sprawami politycznymi zaniedbali pokuty. 
Łąka kwiecista. 
Rudolf i inni monarchowie. Gdy witające uściski, objęcia, 
Czule trzy, cztery razy powtórzyli, 
Sordello jednym w tył cofnął się krokiem, Kto jesteś? spytał z wzruszeniem głębokiem. Wprzódy nim dusze godne wniebowzięcia Na wierzch tej góry zaczęły wędrować, 
Oktawian Cezar kazał mnie pochować W uczciwym grobie, ja jestem Wirgili, Mówił, dla nieba umarłem na wieki, 
Nie z winy grzechu, lecz żem nie miał wiary. 
Jak ten, którego rzecz dziwna uderzy, 
Widzi i patrzy jak na widmo mary, 
Woła: jest, nie jest! na końcu uwierzy, 
Takim Sordello był w ciągu rozmowy, Podszedł, pokornie w dół spuścił powieki I Wirgiliusza objął za kolana, 
Jak gdy uściska sługa swego pana. Chlubo Latynów! mówił, skarbie nowy Siły, bogactwa, wdzięku naszej mowy, 
Mojej ojczyzny celu wiecznej cześci, 
Jakaż zasługa czy łaska sprawiła, 
Że oto witam poetę wielkiego! 
O! jeślim godnym słyszeć cię w tej chwili, 
Mów, z piekła idziesz, i z kręgu jakiego? Przeszedłem tutaj, tak mówił Wirgili: A wciąż niebieska prowadzi mię siła, Nie, żem co zdziałał, że nic nie zdziałałem, 
Straciłem widok ogniska słońc Słońca, 
Za którym tęsknisz ty z takim zapałem, 
A które z wieści za późno poznałem. 
Jest miejsce smutne, nie męki bez końca, 
Tylko ciemności, gdzie skargi, cierpienia Nie brzmią jak jęki, lecz tchną jak westchnienia Tam z niewinnymi mieszkam niemowlęty, 
Którym zmaz ciała nie obmył chrzest święty: 
Tam społem mieszkam z takimi istoty, 
Co się w trzy święte nie ubrały cnoty, 
Choć w innych cnotach ćwiczyły się pilnie. 
Wskaż, jeśli możesz, błagam cię usilnie, 
Kędy dojść prościej do czyśćcowej bramy? A on: My stałych tutaj miejsc nie mamy. 
A wolno tylko posuwać nogę, 
Tu w krąg i wyżej, wszędzie, gdzie iść mogę, 
Jako przewodnik rad wskażę ci drogę. 
Lecz patrz, dzień w swoim nachyla się biegu, 
Iść tam wysoko i nocą nie radzę, 
Lepiej pomyśleć o dobrym noclegu. 
Tu od nas w prawo zebrane są duchy W pustym ustroniu, kąt cichy i głuchy, Jeśli się zgadzasz, do nich zaprowadzę, 
A będziesz rad z ich uprzejmej gościny. Jak to? mistrz mówił, czy w nocne godziny, 
Nie wolno wchodzić na skał tych wyżynę? 
Czy siłę traci w noc stopa idąca? Sordello wodząc swój palec po ziemi, 
Rzekł: Tu nie przejdziesz stopami twojemi Tej jednej kreski po zachodzie słońca. 
Tutaj gdy ciemność tę górę okoli, 
Niemożność iścia hamuje chęć woli. 
Trudno iść nocą na same jej szczyty, 
Póki widnokrąg dzień trzyma ukryty. 
Natenczas mistrz mój jakby zadziwiony: Prowadź nas mówił do owej zachrony, 
Gdzie nas ma spotkać uprzejma gościna. 
I szliśmy, blisko leżała dolina, 
Wklęsłością swoją w bok skały werznięta. Tam krok wstrzymamy naszego pochodu, Duch rzekł, tam będziem czekać słońca wschodu. 
Wiodła nas ścieżka pochyła i kręta, 
Schodząc w dolinę krańcem jej wybrzeży, 
Złoto i srebro, rubinu czerwieni, 
Szafiru barwa, blask szmaragdu świeży, 
Zgasły wszech kruszców połysk i kamieni Przy tej doliny kwiatach i zieleni, Jak wszelka małość przy wielkości znika. 
Nie tylko pędzel natury bogaty Tę grotę w zioła malował i kwiaty, Ziejąc tysiącem zapachów dolina Nieznanych woni lubością przenika. 
Widziałem duchy, pomiędzy kwiatami Siedząc nuciły pieśń: 
Salve Regina. Wprzódy nim słońce zapadnie przed nami, Rzekł Mantuańczyk, który nas prowadził, Zstąpić tam do nich ja bym wam nie radził. 
Tu z brzegu stojąc na tych skał urwisku, 
Widzieć będziecie ich gesta i twarze Lepiej niż w grocie, w ich tłumnym nacisku. 
Ten duch, co patrzeć sam na siebie każe, 
Siedząc najwyżej, troską sfrasowany, 
Co ust do chóru pieśni nie otwiera, 
Był cesarz Rudolf, Italiji rany Mógł jeszcze leczyć, z których dziś umiera: 
A teraz długi czas upłynie, długi, 
Nim ją do życia powróci kto drugi. 
Duch, którym Rudolf rad wzrok swój napawa, 
To był Ottokar, królewski wielmoża! 
A rządził krajem, skąd płynąc Mołdawa Wpada do Elby, a Elba do morza. 
On był od pieluch większym wojownikiem Niźli syn jego Wencesław brodaty, 
Co płodził nierząd ze swymi gamraty. 
Ten płaskonosy, co z dobrym Henrykiem Jakieś poufne prowadzi rozmowy, 
Umarł zmykając przed swym przeciwnikiem, 
Na wstyd i skazę liliji herbowej, Patrz, jak pierś tłucze z zgryzoty i bólu! 
Patrz, drugi wzdycha, i na pięść swej dłoni Jak na wezgłowie skroń poważnie kłoni, Widząc wcielone zło w Filipie królu, 
Nad każdym jego bolejąc złym czynem, 
Smucą się oba, ów zięciem, ten synem. 
Patrz, to Piotr mężny, 
Karol Orlonosy, 
Słuchaj, jak nucą pieśń zgodnymi głosy! 
Pierwszy był sławnym królem za żywota, Gdyby ten drugi młodzieniec od młodu Tron odziedziczył ojca, jeszcze cnota Szłaby bez przerwy od rodu do rodu. 
Jakub z Frydrykiem, drudzy spółdziedzice, 
Posiedli tylko ojcowskie stolice, 
Lecz przykład z ojca ich do cnót nie budzi: 
Tak chce sąd boży, rzadko prawość ludzi Ze szczepu nową latoroślą strzela, 
Bóg prawość tylko proszącym udziela. 
Choć Orlonosy, jak Piotr, co z nim śpiewa, 
Cześć otrzymali dobrego wspomnienia, 
Jednak Prowensal skarży, że z nasienia Jego tak wiele złych kłosów dojrzewa, Bo mąż Konstancji miał więcej zalety Niż Beatrycy mąż i Margarety. 
Patrz, skromny w życiu, a wielki na tronie, 
Angielski Henryk siedzi sam na stronie: 
Uradowany, że Anglicy wzrośli Pod cieniem godnej szczepu latorośli. 
A ten, co rzuca spojrzenie ponure, 
I siedząc niżej wznosi oczy w górę, 
To markgraf Wilhelm, po którego stracie, 
Spokojnych rządów płaczą w Montferracie. Wieczór w dolinie książęcej. 
Trzy gwiazdy. 
Wąż. 
Malaspina. Była godzina, w której żeglarzowi Tęsknota serca pamięć dnia odnowi, 
Gdy do przyjaciół mówi: 
Bądźcie zdrowi! 
Godzina, w której oko łzy nie wstrzyma, 
Płynącej z duszy nowego pielgrzyma, 
Gdy dzwon wieczorny słyszy niespodzianie Smutnie dzwoniący jak na dnia skonanie: 
Gdy ja na śpiewy mało dając ucha, 
Spostrzegłem w tłumie stojącego ducha, 
Co dłonią błagał tłum o posłuchanie. 
Duch złożył, podniósł w górę ręce obie, 
Patrzając na wschód, jak gdyby w tej dobie Mówił do Boga: 
Tyś mój Pan na niebie! 
Te lucis ante, z jego ust pieśń brzmiała Pobożnie, taką słodką nutą wiała, 
Że myślą, duszą wyszedłem sam z siebie. 
Za nim tłum duchów całym chórem nucił Ten hymn i oczy na gwiazdy wywrócił. 
Tu, czytelniku, utkwij w prawdę oczy, 
Zasłona lekka, przejrzysz w jej przeźroczy. 
Widziałem potem, ta duchów gromada, 
Myślą w pobożnym tonąc rozmyślaniu, 
Patrzała w niebo, jak w oczekiwaniu Stała milcząca, pokorna i blada. 
A potem z góry do skalnych rozdołów, 
Dwóch zstępujących widziałem aniołów, 
Z dwoma mieczami, jak z ognia kowane, 
Tak płomieniste, lecz ostrza złamane. 
Jak liście w pączkach ich szaty zielone, 
Zielonym pierzem ich skrzydeł wzruszone Spływając z tyłu igrały z wiatrami. 
Jeden z nich stanął blisko ponad nami, 
A drugi zstąpił na brzeg przeciwległy. 
Tak stał tłum duchów między aniołami. 
Oczy włos jasny ich łatwo postrzegły, 
Lecz po ich twarzy zbłądziło spojrzenie, 
Jak siła słabnie przez swe natężenie. Z Maryi kręgu, rzekł Sordello, oni Przychodzą trzymać straż wkoło tej błoni Od węża, który ma przyjść w okamgnieniu. 
Ja nic nie wiedząc, jaką przyjdzie drogą, 
Spojrzałem za się i skolały trwogą Na mistrza wiernym wsparłem się ramieniu. 
Znów rzekł Sordello: Gdzie są duchy owe, 
Zejdźmy i z nimi zawiążem rozmowę, Tu ciebie widzieć będzie im przyjemnie. 
Zstąpiłem na dół trzy kroki, zda mi się, 
Gdy wtem duch jeden wpatrywał się we mnie, 
Snadź chciał mię poznać po twarzy zarysie. 
Już tam powietrze tonęło w swym ciemnie, 
Lecz jeszcze między jego a mym okiem, 
Dość przyświecało wątpliwym półzmrokiem. 
I cień szedł do mnie, ja szedłem do cienia: Miło mi, 
Nino! nie w grzeszników rzędzie, 
Witać tu ciebie, tak zacnego sędzię! Gdyśmy skończyli czułe pozdrowienia, 
On pytał: Czy już czas upłynął długi, 
Jak tu przybyłeś przez dalekie wody? Zaiste, szedłem przez smutne przechody, 
Nim pod tą górą stanąłem o świcie. 
Choć w sobie noszę jeszcze pierwsze życie, 
Nabywam drugie wędrując tą drogą. 
On i Sordello, ledwom odpowiedział, 
W tył się cofnęli jak rażeni trwogą. 
Jeden do mistrza zwrócił się, a drugi Do ducha, który w głębi groty siedział. Chodź, patrz, 
Konradzie! wołał, co za dziwo! 
Patrz, co Bóg zdziałał przez łaskę prawdziwą. 
Potem rzekł do mnie: Przez wdzięczność szczególną, 
Coś winien Temu, który w tajemnicę Tak dobrze ukrył swą arcykrynicę, 
Że wprost do niej dojść samym nie wolno! 
Gdy nazad morze przepłyniesz olbrzymie, 
Powiedz mej córce, 
Joannie na imię, 
Niechaj w tym miejscu za mną się przyczyni, 
Gdzie wysłuchani są wszyscy niewinni. 
Wątpię, jej matka czy jeszcze mnie kocha, 
Wdowią zasłonę już zrzuciła płocha. 
Przez nią wiem, ile kobiece kochanie Trwać może, jeśli wzrok i dotykanie Żaru jej uczuć często nie poddyma. 
Znany herbowy wąż w Medyjolanie Czy jej nagrobne okrasi marmury Świetniej niżeli mój kogut z Gallury? Kiedy to mówił, czytałem oczyma Prawą żarliwość z całej jego twarzy, 
Co na dnie serca, miarkując się, żarzy. 
Gdy wzrok mych oczu pod gwiazdy się wznosi. 
Tam gdzie leniwiej po niebie się wloką, 
Jak części koła najbliższe od osi. 
Wódz mówił: Co ty widzisz tam wysoko? A ja: Poglądam na trzy światła spore, 
Od których w ogniu cały biegun gore. 
Mistrz: Cztery gwiazdy, coś widział dziś rano, 
Zstąpiły niżej, jak idzie ich droga, 
A te trzy weszły w kolej im wskazaną. 
Sordello mistrza za rękę pociągnął, 
Mówiąc: Czy widzisz tam naszego wroga? I wskazujący doń palec wyciągnął. 
W ujściu doliny jest małe wydroże, 
Jak otwór w starym i nadgniłym drzewie Na skroś otwarty, tam leżał wąż, może Ten sam, co podał gorzki owoc Ewie. 
I zły gad pełznął trawami, kwiatami, 
Czasem na grzbiet swój błyszczący łuskami Zawracał głowę, liżąc się jak zwierze, 
Gdy chce językiem lizać swe pacierze. 
Stojąc wylękły i prawie bez duchu, 
Nie mogłem widzieć, a dziś nie wyrażę, 
Jak się ruszyły te niebieskie straże. 
Lot ich odgadłszy po powietrza ruchu, 
Gdy w nim szumiało ich zielone pierze, 
Wąż uciekł w jamę, aniołowie potem Na miejsce równym spuścili się lotem. 
Cień, co się zbliżył do sędziego Nina, 
Wciąż patrząc na mnie, tak mówić zaczyna: Pochodnia, co tu przyświeca twej doli, 
Niech tyle wosku znajdzie w twojej woli, 
Ile go tobie do światła potrzeba, 
Wejść na tę górę, z tej góry do nieba. 
Udziel mi, jeśli masz jakie nowiny Znad Magry, byłem panem tej krainy, 
Nazwisko moje Konrad Malaspina. 
Kochałem krewnych bez ziemskiej zawiści, 
Czułą miłością, która się tu czyści. Kraj twój, odrzekłem, obcy dla mej stopy, 
Lecz któż nie słyszał o nim śród Europy? 
Sława, przez którą dom się twój podnosi, 
Rozgłasza panów i ziemię ich głosi, 
Że kto tam nie był, już ją poznał z wieści: 
Klnę się, jak pragnę wejść na wierzch tej góry, 
Ród twój nie zbacza od dziedzicznej cześci, 
Tej sławy, jaką winni twe naddziady Hojnej kieszeni, hartowi swej szpady. 
Taką moc nałóg ma dobrej natury, 
Kiedy wódz świata złe daje przykłady, 
Którymi ludzie obłąkać się mogą, 
On idzie prosto i gardzi złą drogą. 
A on: Idź teraz, wprzód nim słońce z drogi Siedm razy zejdzie pod Barana rogi, 
To grzeczne zdanie z cukrowymi słowy Większym ci ćwiekiem wbije się do głowy, 
Jakie bądź kiedy z drugich ust wyjść może, 
Jeśli się sądy nie zawieszą boże. Dante we śnie przeniesiony przed bramę właściwego czyśćca. 
Otrzymuje absolucję i wchodzi. 
Łucja. 
Siedem P. Starożytnego kochanka Tytona, 
Uchodząc z objęć swego nałożnika, 
Już białym rąbkiem w wschodniej wiała bramie: 
Dyjamentami swe czoło natyka, 
Na podobieństwo kształtu skorpiona, 
Który ogonem jako żądłem bodzie. 
Tam, gdzieśmy byli, już noc w swym pochodzie Dała dwa kroki, a za trzecim krokiem Z obwisłych skrzydeł potrząsała mrokiem. 
Włócząc proch z sobą wzięty po Adamie, 
Snem zwyciężony przyległem na trawie, 
Gdzie nas samopięć siedziała drużyna. 
Była to bliska przedświtu godzina, 
Gdy smutnie kwilić jaskółka zaczyna, 
Godzina, w której wyzwolony prawie Duch nasz od ziemskich myśli, dziennej troski, 
W swoich widzeniach jest nieledwo boski. 
Widziałem we śnie, orzeł złotopióry Wisiał pod niebem i skrzydła otwierał, 
Jakby się spuścić na ziemię zabierał. 
Zda się, tam byłem, skąd on niespodzianie Wzniósł Ganimeda w niebieskie zebranie. 
Myśliłem sobie: może ten król ptaszy W tym miejscu tylko rój lataczów straszy? 
Wkrótce z łoskotem spadł jak piorun z chmury I w sferę ognia uniósł mię zarazem: 
Żar piekł mię jakby gorącym żelazem, 
Aż sen mój cały znikł z swoim widziadłem. 
Nie mniej Achilles drżał, gdy przebudzone Oczy obracał w tę i ową stronę, 
Kiedy śpiącego skradłszy od Chirona, 
Na Scyros matki zaniosły ramiona, 
Gdzie jego bystre wyśledziły Greki: 
Jak ja zbudzony tam drżałem i zbladłem, 
Gdy sen w popłochu pierzchnął z mej powieki. 
Mój wódz ode mnie stał tam niedaleki. 
Słońce już weszło od dwóch godzin może, 
Zwrócony twarzą patrzałem na morze. 
Mistrz mówił: Hamuj próżne niepokoje, 
Jużeśmy przyszli w bezpieczną ostoję. 
Tu zbierz, wytężaj wszystkie siły twoje. 
Patrz, oto czyściec! wał, co go zamyka, 
W skale otwiera drzwi dla podróżnika. 
W chwili, gdy przedświt brzask dzienny spotyka, 
Gdy w śnie na kwiatach twa dusza marzyła, 
Przyszła niewiasta do mnie i mówiła: Jestem Łucyja, pozwól mi wziąć jego, 
Ulżę mu drogi, zaniosę sennego. 
Sordello został wśród duchów gromady, 
Ona szła wyżej, ja za nią w jej ślady. 
Gdy dzień zaświtał, oto pod tym głazem Złożyła ciebie niebieska istota, 
Piękne jej oczy wskazały te wrota, 
Ona i sen twój zniknęły zarazem. 
Jak człowiek walką znużony wątpienia, 
Gdy widzi prawdę, strach w pokój zamienia, 
Tak się zmieniłem, gdym ochłonął z trwogi, 
Wódz mię prowadził na wyższe skał progi. 
Mój czytelniku, zwróć uwagę wcześniej, 
Niech cię nie dziwi, że treść mojej pieśni Podnosząc, do niej dostrajam jej nutę. 
Podszedłszy bliżej, ciekawością ginę, 
Zrazu widziałem jak w murze szczelinę, 
Był to wprost otwór, drzwi w skale wykute: 
Gdy mi wyraźniej odnosił wzrok wierny Bliższe przedmioty, widziałem trzy stopnie, 
Nad nimi siedział milczący odźwierny. 
Patrzeć mu w oczy nie miałem odwagi, 
A w jego ręku połyskał miecz nagi, 
Odbitym blaskiem wzrok raził okropnie. 
Niemy odźwierny przemówił nareszcie: Stąd gdzie stoicie, mówcie, kto jesteście? A mistrz: Niewiasta, niebieska istota, powiedziała: idźcie, oto wrota! Odźwierny mówił łagodnymi słowy: Oby krzepiła ona wasze kroki, 
Idźcie po stopniach tej mojej opoki! Szliśmy przez stopień pierwszy marmurowy, 
Biały i gładki, patrząc prostopadle, 
W nim się przejrzałem cały jak w zwierciadle. 
Drugi był z głazu ciemniejszego kuty, 
Jakby pożarem wzdłuż i w szerz rozkłuty. 
Trzeci był, zda się, z porfirowej bryły, 
Jak krew czerwony, gdy wytryska z żyły. 
Ten odźwiernemu służył za podnóże, 
Sam zaś na progu siedział z dyjamentu. 
Promienny wieniec skroń jego okola, 
Przez stopnie wiodła moja dobra wola. 
Mistrz mówił: Proś go, korzystaj z momentu, 
Drzwi te otworzyć pokora ci może. 
I do stóp świętych upadłem w pokorze. 
Trzy razy w piersi uderzywszy moje, 
Mówiąc Przez litość otwórz te podwoje! On ostrzem miecza śmignąwszy w półkole, 
Siedem P krwią mi wypisał na czole I rzekł: Tam idąc, zmaż wszystkie litery. 
Jak popiół lub jak ziemia upalona Podobnej barwy kryła go opona I wnet dwa klucze dobył spod jej poły, 
Jeden był złoty, drugi srebro-szczery. 
Wprzód białym, w kolej żółtym wiercił zamek, 
Aż drzwi wzruszone zaszczękły od klamek. 
Czułem się w sobie rzeźwy i wesoły. Jeden z tych kluczów gdy źle wierci piorem, On mówił, drzwi te nie staną otworem: 
Jeden z tych kluczów jest droższy, lecz drugi Wymaga sztuki i nauki długiej, 
Albowiem zamku sprężynę odgina. 
Piotr mi je dając, tak mnie upomina: Lepiej z pomyłką otwieraj drzwi święte, 
Niż gdybyś trzymał drzwi te wciąż zamknięte, 
Niech tylko grzesznik do stóp mych upada. 
I pchnąc do środka drzwi święte, powiada: Idźcie! niech w posłuch pójdzie rada szczera, 
Ten już wstecz idzie, kto się w tył obziera. 
Drzwi kute z twardych i dźwięcznych metali Na swych wrzeciądzach skrzypnęły z łoskotem Jak drzwi tarpejskie pod Cezara młotem, 
Kiedy Metella od nich odegnali, 
Aby wypróżnić skarb ładowny złotem. 
Wchodząc, słyszałem, zda się, słodkie psalmy, 
W kolej śpiewano: 
Ciebie, 
Boże, chwalmy! 
Lecz psalm chór pieniem zagłuszał zmieszanem Jak gdy w kościelnej uroczystej ciszy Grzmi pieśń swą nutę żeniąca z organem, 
Raz ucho słyszy, to znów słów nie słyszy. Oddział II. 
Krąg I. 
Dumni. Kiedyśmy za próg już przeszli drzwi święte, 
Których tak rzadko próg otworem stoi, 
Z powodu ludzi złej woli, co roi, 
Że najprostszymi widzi drogi kręte, 
W ich dźwięku czułem, że były zamknięte. 
Gdybym tam do nich obrócił me oczy, 
Gdzież jest wymówka takiej winy godna? 
I szliśmy środkiem rozkłutej opoki, 
Co z obu stron zwężała swe boki, 
To roztaczała jako fala wodna, 
Gdy o brzeg trąci, a potem odskoczy. Tu wódz rzekł trzeba nieco użyć sztuki, 
Tam i sam szersze stopą kreśląc łuki, 
Idźmy, gdzie głębsze ma skała wydroże. 
Ta troska nasze tak spóźniła kroki, 
Że zachodzący księżyc o tej porze Już do snu głowę skłonił na swe łoże, 
Wprzód nim wyszliśmy z wąskiej rozpadliny. 
Lecz gdyśmy przyszli na plac otworzysty, 
Tam, gdzie ma góra bok więcej spłaszczony, 
Oba niepewni drogi, ja znużony, 
Staliśmy chwilę na jej płaskim sklepie, 
Pustym i dzikim jak droga na stepie. 
Z brzegu otchłani do wyższej drożyny, 
Która po skałach pięła się wysoko, 
Był plac jak na wzrost człowieka troisty, W lewo, na prawo, ile mogło oko Sięgać, widziałem, płaski głazu kawał Równoodlegle od skały wystawał. 
Wnętrzna z białego marmuru jej ściana Prosta, pod samo jej ostrze ściosana, 
Płaskorzeźbami wciąż była rzezana, 
Na wstyd arcydzieł natury i dłuta. 
Anioł, co zstąpił na ziemskie padoły Z wieścią pokoju, którego wespoły Świat we łzach wzywał przez tak długie lata, 
A który niebo otworzył dla świata, Tam postać tego anioła wykuta Taką dyszała prawdą i naturą, 
Że się nie zdawał być niemą figurą, 
Każdy by przysiągł, że on mówił: 
Ave. 
Bo i Tej snycerz tam wyrył postawę, 
Co wymodliła klucze, aby niemi Wszechmocną miłość otworzyć na ziemi, 
Tam wyraziły jej postać, jej lica, 
Odpowiedź: Otom Pańska służebnica! Wiernie jak pieczęć woskowa tablica. Niech w jednym punkcie twoja myśl nie tonie, Słodki mistrz mówił, mając mię na stronie, 
Tuż blisko siebie, gdzie serce bije. 
Podszedłem patrzeć, widziałem Maryję, Potem zachodząc z drugiej mistrza strony Widziałem w rzeźbie drugą historyję, 
Z bliska w niej topiąc wzrok mój zachwycony. 
Tam rydwan byków sprzężajem ciągniony Wiózł arkę świętą, śmierć tego uderza, 
Komu jej straży sam Bóg nie powierza. 
Lud bieżał tłumem przed arką przymierza, 
Siedmiu chórami dwa mi zmysły kłóci, 
Między Tak, nuci, i Nie, on nie nuci. 
I dym kadzideł w podobne złudzenie Wtrącił dwa zmysły, wzrok i powonienie, 
Taka w nim prawda była rzeczywista! 
Od długiej sukni z połą zachyloną, 
Wodząc rej tańca pokorny Psalmista Przed ową urną biegł błogosławioną, 
A był tam wyższym i niższym od kroli. 
Z okien pałacu szydna twarz Micholi Nań poglądała wzdłuż ulicy miasta, 
Jak pełna wzgardy i smutku niewiasta. 
Z miejsca, gdzie stałem, stopy oderwałem, 
By bliżej widzieć historyję nową, 
W której utkwiłem me oczy z zapałem. 
Tam uwieczniony rzeźbą marmurową Był ten, którego cnotami ujęty, 
Z piekła wymodlił duszę Grzegorz święty Imperatora rzymskiego Trajana. 
Przy tręzlu jego rumaka w żałobie Stała tam wdowa łzami upłakana, Cezar tłum wielki jeźdźców miał przy sobie, 
A złote orły nad cezara głową Grały z wiatrami. 
Wdowa nieszczęśliwa Wśród tłumu zda się w te słowa odzywa: Zemścij się, panie, syna mi zabito, 
Serce mi pęka. 
A cezar: Kobieto, 
Czekaj, nim z wojny powrócę. 
A ona, 
Jak ten, którego bodzie boleść żywa, Jeśli nie wrócisz? umrę niezemszczona. 
A on: Namiestnik mój w imię cezara Ukoić twoją zemstę się postara. 
A ona: Dobro bez twojej zasługi Spełni się, jeśli spełni je kto drugi. 
On w końcu: Biorę w posłuch twoją radę, Abym powinność spełnił, nim odjadę, 
Chce sprawiedliwość, wstrzymuje mię litość. 
Ten, co przenika wszystkich rzeczy skrytość, 
W usta ich wkładał te nowe słowa, 
Bo gdzież na ziemi dziś jest taka mowa? 
Podczas gdym wzrok mój nasycał łakomy Wizerunkami tak wielkiej pokory. 
Tym chętniej, gdy ich sztukmistrz znajomy, 
Poeta szepnął: Duchów korowody Ciągną tu z dala, lecz ich krok niespory, Oni na wyższe nas wprowadzą schody. 
Wzrok mój nowości oglądania chciwy, 
Oczy ku niemu zwrócił nieleniwy. 
Zważ czytelniku raz jeden i drugi, 
Jak z bożej woli tu płacą się długi. 
Nie uważając na formę męczeństwa, 
Myśl, jaka palma czeka ich zwycięstwa, Że czas ich kary słusznej a koniecznej Nie przejdzie kresu za sąd ostateczny. 
Począłem: Mistrzu, widzę cieniów ruchy, 
Lecz wątpię, czy to rzeczywiste duchy, 
Tak mi ich w oczach mgli się wizerunek. 
Mistrz do mnie: Ciężki ich kary warunek Tak ich do ziemi nagina i tłoczy, 
Że zrazu o nich zwątpiły me oczy. 
Lecz patrzaj bystro, własnymi oczami Poznasz te zgięte duchy pod głazami, 
A sąd twój zgadnie mąk ich tajemnicę. 
O dumni, nędzni, słabi chrześcijanie! 
W których pojęcia tak mdły ognik świeci, 
Jak błahe wasze w swój postęp ufanie. 
Czyż nie widzicie, żeśmy gąsienice, 
Poczwarki, z których lęgnie się i tworzy Anielski motyl, motyl, który leci Bezbronny na sąd, przed majestat boży. 
Waszych rozumów na cóż ślepa buta Zadziera głowę na obraz koguta, 
Kiedy z was każdy jest płaz urodzony, 
Robactwo, jego płód niedonoszony! 
Jak zamiast gzymsów widzimy figury Dach dźwigające wystały nad mury, 
Gdy w skurczu z piersią stykając kolano, 
Budzą w nas litość boleścią udaną, 
Tak wykrzywione w postaci szkaradne, 
Szły duchy, twarze ku ziemi zwiesiwszy: 
Wprawdzie nierówno głaz ich barki gniecie, 
Podług ciężaru, co kto niósł na grzbiecie, Jeden w swej męce bodaj najcierpliwszy, 
Skarżąc, zdało się, mówił: Ja upadnę!. Ojcze nasz. 
Malarz. 
Oderisi i inni. Ojcze nasz, niebem nieobjęty twojem, 
Przez miłość, z jakąś ukochał głęboko Pierwsze istoty, co są tam wysoko, 
Święć się Twe imię przez wszelkie stworzenie, 
Moc, mądrość Twoja przez ich dziękczynienie: 
Przyjdź Twe Królestwo, gdy to z swym pokojem Nie znijdzie do nas, nasz duch mdły, o Boże! 
Sam doń o własnej sile dojść nie może. 
Jak aniołowie ofiarę Ci w niebie Robią z swej woli, śpiewając Hosannę, 
Oby tak ludzie robili dla Ciebie! 
Dziś , błagamy, daj powszechną mannę, 
Bez której na tej pustyni żywota Wstecz idzie, kto się więcej naprzód miota. 
Jak winy drugich przebaczamy sami, 
Ty na karb łaski policz nasze długi, 
Przebacz, a nie patrz na nasze zasługi. 
Spraw, nasza wola tak ułomna, oby Starego wroga uniknęła proby! 
Zbaw ją od złego, niech z pokus powstanie. 
A tę ostatnią modlitwę, o Panie! 
Nie mówim za nas, tu złe nas nie mami, 
Lecz za tych, którzy zostali za nami. 
Modląc się za się i za nas zarazem, 
Szły duchy, każdy ugięty pod głazem, 
Podobne temu, co w śnie marząc mniema, 
Że dźwiga ciężar barkami obiema. 
A idąc, mdlały z trudu i żałości, 
W krąg pierwszym gzymsem, co górę okola, 
By się oczyścić z światowych ciemności. 
Jeśli tam za nas modlą się tak szczerze, 
Słusznie tu za nich słać modły, pacierze, 
Tym, których dobrą zasadę ma wola. 
Trzeba im pomóc obmywać te plamy, 
Jakie tam wszyscy ze świata wnaszamy, Aby te dusze, już lekkie i czyste, 
Mogły ulecieć pod kręgi gwiaździste. Prawo i łaska ulżą wam zaiste, 
I wasze skrzydła lekkie, jako trzeba, 
Podług żądz waszych wzniosą was do nieba. 
Wskażcie, skąd prędzej na schody dojść można. 
Gdzie ścieżka do nich jak najmniej bezdrożna. 
Bo mój towarzysz wędrując tą skałą, 
Ze krwi i kości Adamowe ciało Dźwigając, za mną sunie krok powoli Po złomach skał tych, mimo dobrej woli. 
Zgodnie do wodza mojego przemowy, 
Nie wiem, duch jaki odrzekł tymi słowy: Brzegiem na prawo wstępujcie tu z nami, 
Znajdziecie przejście pomiędzy skałami, 
Którędy może iść człowiek żyjący. 
Gdyby nie kamień na barkach ciężący, 
Co mi do ziemi twarz i czoło chyli, 
Spojrzałbym, może poznałbym w tej chwili Tego, co nie chce zwać się po imieniu, 
By litość jego wzbudzić w mym cierpieniu. 
Z możnych Toskanów ja byłem Latynem, 
Aldobrandeska pierworodnym synem. 
Nie wiem, czyś kiedy znał nasze nazwisko? 
Z mych antenatów pełen próżnej chluby, 
Wzbiłem się w pychę, a pycha nie wierzy, 
Że pochodzimy ze wspólnej macierzy. 
Gardziłem ludźmi, z nikim ani blisko, 
Ta wzgarda była przyczyną mej zguby. 
Jak mię w Maremmie zabito zdradziecko, 
W Kampognatiko powie lada dziecko. 
Jestem Omberto, grzech mój w oczach stoi, 
Pychą zginąłem ja i wszyscy moi. 
Za grzech ten ciężar zgina barki moje, 
Aż nim tą karą Boga zaspokoję. 
Czegom nie robił między żyjącymi, 
Tu robię teraz między umarłymi. 
Słuchając jego w dół zwiesiłem głowę. 
Wtem drugi, nie ten, co uciął rozmowę, 
Ledwo się zwrócić pod ciężarem zdołał, 
Spojrzał, mnie poznał, po imieniu wołał, 
Z męką trzymając wzrok we mnie utkwiony, Szedł obok drugich cały pochylony. Ty Oderisi? rzekłem doń, O, chlubo Ziemi Urbino, jak cię witać lubo! 
Zaszczycie sztuki pod nowym nazwaniem, 
Co zwą w Paryżu: illuminowaniem.Bracie rzekł: teraz Franczesko z Bolony Kość, papier barwi w świetniejsze kolory. 
On wieńcem chwały promienieje wszystek, 
Z której mi został ledwo mały listek. 
W życiu do pochwał nie byłbym tak skory, 
Bom chciał prześcignąć drugich pędzla prace, Tej dumy cło tu pogrobowe płacę. 
Byłaby jeszcze nie tu moja droga, 
Gdybym się w końcu nie zwrócił do Boga. 
O jakżeś marna, ludzkiej władzy chwało! 
Roślino wiotka, z krasą krótkotrwałą, 
Szybko zieloność z jej wierzchołka znika, 
Gdy barbarzyństwa czasów nie dotyka. 
Pierwszy z malarzy Cimabue, oto, 
Blask jego sławy przygasza Giotto. 
Tak Gwido wydarł drugiemu Gwidowi Palmę nadania prawa językowi: 
A może gdzieś już narodził się trzeci, 
Co spędzi obu i w gniazdo ich wleci. 
Bo rozgłos świata, to poświst wichrowy, 
Który przychodzi z strony tej i owej, 
Wiejąc imieniem raz tym, znowu innym. 
O czybyś większą przyodział się chwałą, 
Kładąc w grób wiekiem potyrane ciało, 
Czy mrąc na ustach z szczebiotem dziecinnym? 
Mów, będziesz więcej mieć imię błyszczące, 
Nim lat przeżyjesz jakie trzy tysiące? 
Wiek ten z wiecznością porównany zda się Krótszym niż jedno okamgnienie w czasie, 
Do księżycowej porównane jazdy, 
Na niebie bodaj najleniwszej gwiazdy. 
Ten, co krok ciężki sunie przez kamienie, 
Wśród Włoch miał głośne imię bohatera. 
Dziś o nim ledwo kto wspomni w Sijenie. 
Będąc jej władcą, syt świetnych wawrzynów, 
Pod Montaperto pobił florentynów, 
O których wtenczas tak dumną stolicę Dzisiaj targ robią jak o nierządnicę. 
O! wasza chwała to trawa zielona, 
To, co jej barwę daje i odbiera, 
Pod słońcem wzrosła, w słońcu upalona. 
Ja na to: Pełne prawdy twoje słowa Szczepią w mym sercu niemałą pokorę, 
Wielką mą pychę ty uniżasz w porę: 
Kto on, o którym nadmienia twa mowa? To Prowencano! zwykły pychą błądzić, 
Jak samodzierżca chciał Sijeną rządzić: 
I odkąd jemu śmierć zamknęła oczy, 
Bez odpoczynku jak kroczył, tak kroczy. 
Taką monetą tu swe długi płaci Ten, co za wiele śmiał wznieść się nad braci. 
A ja: Jeżeli dochodzące duchy Kresu dni swoich bez żalu i skruchy Stoją na dole, iść wyżej nie mogą, Chyba zbawienne modły im pomogą, Aż nim czas równy ich życiu upłynie, 
Skądże mu wolno iść po tej wyżynie? Za dni swej chwały cień rzekł on w Sijenie Sam z dobrej woli na rynku przyklękał, 
Żebrząc jałmużny, wstydu się nie lękał, 
Aby wykupić więźnia przyjaciela, 
Którego Karol więził od lat wiela, 
I czuł w swych żyłach wszystkich pulsów drżenie! 
Dość mówić o tym, ciemne są me słowa, 
Lecz wkrótce myśl, co pod nimi się chowa, 
Postępkiem ziomków twoich oświecony, 
Ujrzysz wyraźnie spod tych słów zasłony. 
Czyn ten wycofał z woli niebios Pana Z krańców czyśćcowych duszę Prowencana. Ku kołu II. 
Obrazy u wyjścia. 
Anioł zdejmuje z czoła poety pierwsze P. Jak pług ciągnące woły równym ruchem, 
Nim słodki mistrz mię nie ostrzegł słowami, 
Krok w krok stąpałem z tym przygiętym duchem. 
Lecz kiedy rzekł mi: Rzuć go a idź dalej, 
Bo tu jest dobrze żaglem i wiosłami Gnać, ile można, swą łódkę po fali. 
Wyprostowałem całe moje ciało, 
Jako chcącemu iść prędzej przystało, 
Choć myśli miałem przygięte w tej chwili: 
I szliśmy szybko, ja i mistrz Wirgili, 
Dowodząc oba, jak lekcyśmy byli! 
W końcu rzekł do mnie: Spuść na dół twe oczy, 
A lżej ci będzie wędrować tą drogą, 
Widząc grunt, jakim twoja stopa kroczy. 
Jak nad sklepioną kościołów podłogą Dla przedłużenia umarłych pamięci Płaskorzeźbami wyrażają groby Zeszłych ze świata popiersia osoby, Obraz ich w sercach pobożnych żal budzi, 
Rozpamiętując pamięć zmarłych ludzi, 
Często w oczach, aż łza się zakręci: 
Tak droga między otchłanią i górą Wzrok mój nęciła niejedną figurą, 
A każda z stokroć większym życiem kuta I podobieństwem podług sztuki dłuta. 
Widziałem tego, co piękniej stworzony Od wszystkich stworzeń, które z nim na głowę Spadały z nieba jak skry piorunowe. 
Tam Bryjareusz leżał z drugiej strony, 
W pierś Jowiszowym grotem ugodzony, Przytłaczał ziemię swoim skrzepłym ciałem. 
Wokoło ojca stoją Mars, 
Pallada, 
W ich ręku jeszcze broń tryumfu świeci, 
Patrzą, jak olbrzym na proch się rozpada. 
U stóp Babelu Nemroda widziałem, 
Stał, poglądając jako obłąkany Na tłum narodów w Sennarze zebrany. 
Niobe! wzrok mi zabiegł łzą gorącą, 
Pośród tej drogi widząc cię płaczącą Między siedmiorgiem twych umarłych dzieci. 
Saulu! tam własny miecz w twe piersi wbity, 
Jak na Gilboe, odtąd gór tych szczyty Schną niezwilżane ni rosą, ni deszczem. 
Arachne! jak tam tyś wyschła i zwiędła! 
Widziałem ciebie zmienioną w pająka, 
Smutny po niciach twych się krosien błąka, 
Któreś, niestety, na swą zgubę sprzędła. 
Twój, 
Raboamie, strach mię wstrząsał dreszczem, 
Gdy tam uciekasz jak zbieg w twym rydwanie, 
Nim cię lud własny skazał na wygnanie. 
Rznięta marmuru wyrażała szyba, 
Jako Alkmeon własną matkę zmusza Przypłacić drogo zgon Amfiarausza, Jako synowie wściekli Sanheriba W świątyni głowę ojcowi ucięli I samotnego trupa odbieżeli, Jak Asyryjczyk, gdzie go popłoch niesie, 
Pierzchał po zgonie twym, 
Holofernesie! 
I Cyrus dłutem był rznięty w marmurze, 
Od Massagetów zabity królowej, Ta zda się mówi do odciętej głowy: Tyś krwi łaknęła, we krwi cię zanurzę. 
Widziałem Troję w gruzach i w popiele: 
O Ilijonie dumny! jak niewiele Miejscaś tam zajął w płaskorzeźby ramach, 
W dymie twych gmachów i w skruszonych bramach. 
Arcymistrz pędzla i dłuta do razu Snadź tam malował i dłutował z głazu Wszystkie postaci tak pełne wyrazu. 
Żywi jak żywi, zmarli jak umarli, 
Wszyscy się zdali, gdy ich depcąc nogą Z schylonym czołem szedłem ową drogą. 
Wy, coście w pysze swe głowy zadarli, 
Synowie Ewy! nie zniżajcie czoła, 
Idąc, niech duma, co was tak unasza, 
Ujrzy na końcu, jak zła droga wasza! 
Już wkoło góry uszliśmy niemało, 
I słońce wyżej ponad nami stało, 
Czego zajęty wzrok nie dostrzegł zgoła: 
Kiedy idący ciągle wprzód tą skałą Rzekł: Podnieś głowę, a idź sporszym krokiem, 
Patrz, oto ku idzie anioł gończy, 
Szósta dnia sługa już swą służbę kończy. 
Uczcij go całą osobą i wzrokiem, 
Niech go z pokorą dusza twoja wita, 
Myśl, że dzień taki więcej nie zaświta. 
Nie ciemną dla mnie zdała się ta mowa, 
Korzystaj z czasu, chciał rzec przez te słowa. 
Biało odziana szła piękna istota, 
Twarz jej jak gwiazda poranna migota. 
Anioł otworzył ramiona, a potem Wpół otworzonem powiał skrzydłem złotem, 
Mówiąc: Tu chodźcie, oto bliskie schody, 
Tu oczyszczeni idą jak na gody. 
Jak odpowiedzieć niewielu jest w stanie Na tak urocze i święte wezwanie! 
Przecz ludzie wzlatać tam wyżej stworzeni, 
Spadają lada wiatrem potrąceni? 
Anioł wprowadził nas w skały wydroże, 
Przy wejściu skrzydłem uderzył mię w czoło, I przyrzekł podróż lekką i wesołą. 
Jak na tę górę stopa łatwiej wschodzi, 
Gdzie święty kościół i krzyż, godło boże, 
Nad florenckimi panują murami, Bo ściana góry porznięta schodami, 
W czasach szczęśliwszych, gdy obyczaj stary Szanował wagi, rachunki i miary, 
Tak się przez schody pochyłość łagodzi Stoczona z kręgu drugiego opoki, 
Choć ją z obu stron ściska głaz wysoki. 
Gdyśmy wchodzili w skał ciasne wąwozy, 
Z uroczych głosów zabrzmiał śpiew w mym uchu: Błogosławieni są ubodzy w duchu. 
O jak te ścieżki różne od piekielnych! 
Gdy tu wchodzimy wśród pieśni weselnych, 
Tam pośród jęków i okrzyków zgrozy. 
Ledwo wstąpiłem na te schody święte, 
Zda się, że ciało było ze mnie zdjęte, 
Stokroć lżej po nich szedłem niż płaszczyzną. Mistrzu, mów, jaki tu ciężar spadł ze mnie, 
Że mi tak lekko stąpać i przyjemnie? On odpowiedział: Gdy skrzydło anioła Wszystkie P w końcu zetrze z twego czoła, 
W ślad dobrej woli stopy się poślizną, 
Nie czując trudu, jaki teraz znoszą, 
Im wyżej, z większą wstępując rozkoszą. 
Na wzór rzecz jakąś na głowie niosących, 
Którą, nie mogąc domyśleć się sami, 
Podejrzewają z gestów przechodzących, Domysł co prędzej chcąc sprawdzić rękami, 
Póty szukają, aż nim rąk ich czynność Wypełni wiernie ich oczu powinność, Zaraz do czoła sięgnąłem palcami, 
I gdy znalazłem mniej jedną literą, 
Jakimi anioł me czoło naznaczył, 
Ten, co gest nowy zauważać raczył, 
Wódz mój radością uśmiechnął się szczerą. Koło II. 
Zazdrośni. 
Sapia. Na wierzchu schodów byliśmy, gdzie skała Drugim wypustem górę zamykała, 
Kędy wstępując czyszczą się grzesznicy. 
Tam jako pierwszy jest krąg wkoło góry, 
Wzwyż podniesiony, bez żadnej różnicy, 
Tylko łuk jego prędzej się zagina. 
Tam płaskorzeźbą rzezane figury Nie nęcą oczu, a oczu uwaga: 
Brzeg równy, droga jednostajnie naga, 
A barwa skał jej ołowianosina. 
Wódz mówił: Jeśli będziem czekać kogo, 
Aby zapytać, jaką tu iść drogą, 
Czas nazbyt długą zmitrężymy zwłoką. 
Na koniec w słońce zatopił swe oko, 
Środek swych ruchów wsparł na prawej nodze I cały lewą obrócił się stroną. O słodkie światło! pod którym ja wchodzę Na nową drogę z ufnością natchnioną, 
Prowadź nas mówił tym kręgiem, jak trzeba. 
Ty świat ogrzewasz i świecisz z nieba, 
Jeśli przyczyna jaka nie zawadzi, 
O! niech twój promień zawsze nas prowadzi. 
Przestrzeń, co milą zwą na tym padole, 
Przeszliśmy szybko zbrojni w czynną wolę. 
I oto czułem, jak ku bieżeli, 
Bo nie widziałem, duchy czy anieli? 
Mówiąc, wzywając uprzejmie, by społem Ucztować z nimi za miłości stołem. 
Głos pierwszy lecąc szeleścił słowami: 
Vinum habent i przeszedł za nami, 
Wtórząc te słowa jak dźwięk echa długi. 
Nim ścichł, przechodził, wołając, głos drugi: Jam Orest! i znikł jak pierwszy w tej chwili. Czyje to głosy, skąd ich echo leci? Gdym pytał, lecąc przemówił głos trzeci: Miłujcie bliźnich, co wam źle robili. 
Dobry mistrz mówił z słodyczą oblicza: Krąg ten biczuje, smaga grzech zawiści, 
Dlatego Miłość potrząsa sznur bicza. 
Wędzidło grzechu dźwięk wydaje inny, 
Dźwięk ten posłyszysz, gdzie tej zmazy winny W pokucie duch się przebaczeniem czyści. 
Teraz w tę stronę wytężaj spojrzenie, 
A ujrzysz duchy leżące na skale, 
Każdy o ścianę jej leży oparty. 
I czujne oczu podwoiłem warty, 
Patrzałem bystrzej i widziałem cienie, 
Jak głaz sinymi okryte płaszczami. 
Gdy coraz dalej i dalej stąpałem, Maryjo! módl się za nami! słyszałem, Potem wołali: Pietrze i Michale! 
I wszyscy święci, módlcie się za nami! Gdzieżby był człowiek tak zimnym kamieniem, 
Co by się moim nie wzruszył widzeniem? 
Bo gdy patrzałem z bliska na te duchy, 
Widząc wyraźniej ich rysy i ruchy, 
Z boleści łzą mi nabiegła źrenica. 
Ciało ich kryła licha włosiennica, 
Jeden na drugim opierał mdłe ciało, 
A wszyscy byli podpierani skałą. 
Jak ślepi co dzień łaknąc manny z nieba, 
Siedzą przy kruchcie i wołają: chleba, 
Jeden na drugim zwisłą głowę trzyma, By litość w sercu poruszyć człowieka, 
Żebrzą nie tylko słowem, lecz oczyma, 
Gdzie jej skra niemniej żywe ognie nieci, A jako słońce dla ślepych nie świeci Równie tym cieniom, o których się mówi, 
Niebo odmawia światła ich wzrokowi. 
Cieniów tych drutem sposzyta powieka, 
Jako dzikiemu robią sokołowi, 
Gdy niepowolny na łowca wołania. 
Myśląc, że drugim obelgę zadajem, 
Widząc ich, od nich niewidziani wzajem, 
Stanąłem twarzą wprost do poradnika. 
On, co chcę mówić, gdy milczę, przenika, 
Rzekł, nie czekając mojego pytania: Mów, lecz twe słowa w trzeźwe ujmij pęta. 
Wirgili z wolna szedł z tej strony drogą, 
Skąd łatwo w przepaść uśliznąć się nogą, 
Bo droga żadnym zrębem niezamknięta. 
A cienie zasię z drugiej były strony, 
Tak ich bolało druciane sposzycie, 
Że łzy z ich oczu lały się obficie. O! pewni rzekłem do nich obrócony, Oglądać światłość wiekuiście boską, 
Co waszej żądzy jedyną jest troską! 
Niech Łaska na karb drugiego cierpienia Rozproszy męty waszego sumienia. 
O, niechaj przez nią waszych myśli rzeka, 
Czysta i jasna jako zdrój przecieka! 
Mówcie czym rozkosz sprawicie mi wielką, 
Czy między wami spotkam duszę włoską? 
Bo widok ziomka współczucie w nas wzrusza. Bracie! z nas każda jest obywatelką Bożego miasta, chcesz mówić, czy dusza Jest między nami, która od powicia Wśród Włoch odbyła swą pielgrzymkę życia? Taką odpowiedź słyszeć mi się zdało. 
Trochę wprzód, w miejscu nie nazbyt odległem, 
Tym więcej prawdę jej uczułem całą. 
Widziałem, jeden z tłumu, co tam siedzi, 
Zdawał się czekać mojej odpowiedzi. 
Gdy kto zapyta, po czym to postrzegłem, 
On stał jak ślepy z podniesioną brodą. Duchu, mówiłem co z tą ślepą trzodą Sam się poniżasz, abyś wyżej siedział, 
Jeśli tym jesteś, co mi odpowiedział, 
Mów, jaki kraj twój, jakie twoje miano? Byłam Sienką, niewiasta odrzekła: Brud mego życia tu czyszczę z drugimi, 
Żebrząc o Łaskę łzami gorącymi. 
Byłam niemądrą, choć Sapią mię zwano. 
W nieszczęściu drugich czułam radość piekła, 
Gdybyś nie myślał, że ja ciebie zwodzę, 
Słuchaj, zawiścią jak szalałam srodze! 
Już łuk dni moich zniżał się powoli, 
Wtenczas, gdy moi ziomkowie przy Kolii Stanęli zbrojno wobec swego wroga, Prosiłam o to, co Bóg chciał, u Boga, Za danym hasłem gdy bitwę zaczęli, 
Nasi złamani wśród bitwy pierzchnęli, 
Gnani w ucieczce, widząc takie łowy, 
Z radości szał mię opanował nowy: 
Wołałam wodząc oczyma po niebie, Teraz, o Boże, nie lękam się ciebie! Tak kos zdradzony ciepłym dniem zimowym, 
Śpiewa, nie myśląc o zamrozie nowym. 
Przy schyłku życia nad grobowym progiem, 
Chciałam w pokoju pojednać się z Bogiem: 
Jeszcze by dług mój nie zmniejszył się może Pokutą, gdyby nie Piotr Petinagno, 
Który litością nad mym grzechem zdjęty, 
Codziennie wołał na modlitwie świętej: O, nad grzesznicą ulituj się, 
Boże! Lecz skąd twe chęci tak nas badać pragną? 
Kto jesteś? zda się otwarte masz oczy, 
Gdy mówisz, głos twój pełny i uroczy. Oczy me rzekłem tu poszyją druty, 
Lecz nie na długo, bo kaźń tej pokuty Prędko mą duszę z tej skazy oczyści, 
Mało zgrzeszyłem spojrzeniem zawiści. 
Więcej mnie trwoży tu, pod tą opoką Noszących wielkie ciężary katusza, 
Jak one ciężą, czuje moja dusza. 
Duch: Kto wprowadził ciebie tak wysoko, 
Ciesząc powrotu wiarą nadaremną? Ja: Ten, co milczy i stoi tu ze mną. 
Ja żyję, naucz mię, duchu wybrany, 
Czy chcesz, bym jeszcze stopy śmiertelnemi Zwiedził dla ciebie twój kraj ukochany? Duch rzekł: To słyszeć dla mnie rzecz tak nowa, 
Widać, że ciebie Bóg w swej łasce chowa, Więc mi dopomóż modlitwą na ziemi. 
Na święte imię zaklinam cię Pańskie, 
Gdy kiedy wstąpisz na ziemie toskańskie, 
Chciej przed moimi oczyścić mię z brudu. 
Tam ich zobaczysz wśród próżnego ludu, 
Co swe nadzieje wiatrami karmione Utkwił jak kotew w porcie Talemone. 
Więcej on straci, jak ci, co szukali Dyjany w piasku zagrzebanej fali, Lecz jeszcze więcej stracą admirali. Gwido del Duka i Renier Kalboli. 
Przeciw Florencji i Pizie. Nie wiesz, kto wkoło naszej góry kroczy, 
Wprzód nim śmierć jemu dała polot chyży, 
Co jak chce, mruży i otwiera oczy? Wiem, że tu idą jacyś dwaj przychodnie, Kto on, ja nie wiem: ty, co stoisz bliżej, 
Aby rad odrzekł, zapytaj łagodnie. 
Tak wsparte jeden na drugim dwa duchy, 
Ode mnie w prawo między sobą gwarzą. 
Jeden z nich bliższy, z podniesioną twarzą, 
Rzekł do mnie: Duchu, co w ciele zamknięty Idziesz ku niebu jak wpół wniebowzięty, 
Pociesz nas, nie bądź naszym prośbom głuchy, 
Mów, skąd i ktoś jest? widna łaska boża, 
Jaka twą duszę w tobie uwielmoża, 
O tyle sobą nas tu zachwyciła, 
Jak chce rzecz nowa, co nigdy nie była. 
A ja: Przez środek Toskaniji płynie Niewielka rzeka, co krynicą małą Ledwo się sączy z góry Falterona, 
A stumilowym ujściem nieznużona. 
Przy jej wybrzeżu oblokłem się w ciało. 
Mówiąc, kto jestem, rzekłbym słowa marne, 
Bo imię moje jeszcze dość nie słynie. 
Duch odpowiedział, ten co pierwszy pytał: Jeślim rozmowy twojej myśl wyczytał, 
Pod jej zasłoną widzę rzekę Arnę. 
A drugi rzekł doń: Dlaczego nazwisko Ukrył tej rzeki jak na pośmiewisko? Cień zagadnięty na to odparł żywo: Nie wiem, lecz żadne nie będzie w tym dziwo, 
Gdy takiej rzeki nazwisko zaginie. 
Bo od jej źródła, kędy Apeniny, 
Od których morzem odcięte Peloro, 
Toną w powietrzu jako obłok siny, 
Aż do jej kresu, gdzie powraca szkody Zrządzone morzu przez ubytek wody, 
Jaką zeń chmury w dni słoneczne biorą, 
Wszyscy od cnoty stronią jak od węża, 
Tak lud w tym kraju zły nałóg zwycięża! 
Tam ludzie tak swą naturę zmienili, 
Jakby się Cyrcy karmią utuczyli. 
Pośród tych wieprzów, o wspomnieć bolesno! 
Godnych przeżuwać chyba żołędź leśną, 
Nie owoc dany na pokarm człowieka, 
Zrazu nurt wąski toruje ta rzeka, 
W kolej zstępując korytem pochyłem, 
Spotyka małe kundle, które warczą, 
Więcej niż siły na ich wark wystarczą: 
Ze wzgardą do nich obraca się tyłem I szybko płynie, im bystrzej przecieka Ta nieszczęśliwa i przeklęta rzeka Wita psy, co się mianują wilkami, Potem głębszymi werznięta brzegami, 
Spotyka lisy, co chytrzy i zdradni Odwietrzą łatwo przynętę w zapadni. 
Rad prorokuję, choć wobec słuchacza, 
W korzyść mu pójdzie widzieć obraz czasu, 
Jaki duch prawdy przede mną roztacza. 
Widzę synowca twego, bohatera, 
Który tych wilków staje się myśliwcem, Rzęże jak bydlę, ścierw ich kupczy żywcem, 
Biorąc im życie sobie cześć odbiera. 
Wychodzi krwawy ze smutnego lasu, 
Który od dzisiaj wyschłych aż do rdzeni Drzew i za tysiąc lat nie zazieleni. 
Jak na wieść smutną proroczego ducha, 
Miesza się, blednie twarz tego, co słucha, 
Z jakiej bądź strony nań godzi nieszczęście: 
Podobnie drugi cień, który, jak sądzę, 
Ażeby słuchać, ku się obrócił, 
Wyraźnie w twarzy mieszał się i smucił, 
Pocierał czoło i zaciskał pięście, 
Gdy te do niego dochodziły słowa. 
Postać drugiego i pierwszego mowa, 
Wiedzieć, kto oni, wzbudziła mą żądzę. 
Modląc się prawie błagałem ich o to: 
Przeto duch pierwszy jął mówić z ochotą: Ty chcesz to wymóc na mojej osobie, 
Czegoś nie zrobił dla mnie, lecz gdy w tobie Znak bożej łaski tak widomie pała, 
Dla cię nie będą skąpe usta moje: 
Gwido del Duka tu przed tobą stoję, Krew niegdyś we mnie tak zawiścią wrzała, 
Że gdybym spotkał wesołość człowieka, 
Widziałbyś bladość, jak mą twarz powleka. 
Patrz, z mojej siejby jaką żnę tu słomę! 
Przecz w to, o ludzie, kłaść serce łakome, 
Gdzie jedno dobro, łechcąc wasze chcenia, 
Drugiego dobra pragnie wyłączenia? 
Patrz, 
Rinieri, skarb Kalbolich domu, 
Spadek cnót jego nie dany nikomu. 
Przebóg! 
Nie tylko ich następcy sami Pomiędzy morzem a Apeninami Tak znikczemnieli, że tam ziemia dzika, 
Pasożytnymi pokryta chwastami, 
Dziś by zawiodła nadzieje rolnika. 
Gdzież jest Arigo, gdzie Piotr Trawersaro? 
Romański szczepie! jak twą szlachtę starą Ty znikczemniłeś, gdzie jej blask obaczę? 
Kowal w Bolonii, a Fosko w Faency, 
Wykluty z ziarka drobnego, nic więcej, 
Z pniów swych puszczają gałęzie rodowe. 
O Toskańczyku! nie dziw się, że płaczę, 
Gdy przypominam sławne rody owe. 
Gwidona z Prato, 
Ugolina dAzzo, 
Co żyli z nami: o rodowa skazo! 
Ich potomkowie bodajby nie byli Dziedzictwo cnót ich tak marnie strwonili. 
Płaczę, gdy wspomnę rycerze i damy, 
Ich gry, turnieje, jakich dziś nie mamy: 
W piersi, gdzie wrzała miłość i zalotność, 
Dziś tylko chłodna gnieździ się przewrotność. 
Czemuś nie runął, zamku Brettinaro, 
Odkąd twe pany bez skazy poległy, 
By się nie zbrukać jak ścian twoich cegły! 
W Bagnokawallo gmach stoi bezdzietny, 
Nikczemnych hrabiów płodzi Kastokaro. 
Dziś Ugolina z Fantoli ród świetny Bezpiecznie może świecić na cześć ziomków, 
Bo już zepsutych nie wyda potomków, 
Idź, 
Toskańczyku, gdzie cię żądza niesie, 
Dziś więcej płakać mi jak mówić chce się, 
Tak wasz kraj serce zakrwawił mi srodze. 
Byliśmy pewni, że te słodkie duchy Z miłością śledzą wszystkie nasze ruchy, 
Skazówką dla nas było ich milczenie. 
Podczas gdy jedni szliśmy po tej drodze, 
Jak piorun, gdy się chmura z chmurą zetrze, 
Spadł głos z wysoka, mówiąc przez powietrze: Kto bądź mię spotka, powinien mię zabić! I znikł jak gromu dalekiego grzmienie. 
Gdy w naszym uchu hałas jął się słabić, 
Głos drugi zagrzmiał z tak wielkim łoskotem, 
Jakby raz po raz huczał grzmot za grzmotem: Jestem Aglaurą zastygłą kamieniem! Tuląc się z trwogą do poety boku, 
W tył, a nie naprzód posunąłem kroku. 
Powietrze, głos ten gdy przebrzmiał z daleka, 
Wkoło nas cichym dyszało milczeniem. 
Wódz mówił: Oto masz twarde wędzidło, 
Które by swoim żelazem powinno Zawściągać, trzymać w granicach człowieka. 
Lecz wam przynęta tak drażni myśl czynną, 
Że wróg, co z dawna z tej krewkości szydzi, 
Was jako wędą przyciąga w swe sidło. 
Przeto wędzidła hart i napomnienie Tracą moc swoją przez lekceważenie. 
Niebo kołując nad głowy waszymi Was pięknościami pociąga wiecznymi, 
A jednak wasze oko lgnie do ziemi: 
Za to was chłosta On, co wszystko widzi! Drugie P znika. 
Krąg III. 
Gniewni w dymie. 
Widzenie łagodności. 
Wieczór. Ile od świtu do godziny trzeciej Upłynie czasu, nim sfera obleci Jak żywe dziecko zawsze igrająca, Snadź tyle czasu zostało dla słońca Ubiec nad czyśćcem kres dziennego toru: 
Tu była północ, tam gwiazda wieczoru. 
Promienie na nas w samą twarz padały, 
Bośmy obeszli krąg góry obwodu, 
Kierując nasze kroki do zachodu. 
Gdym poczuł, jak mi upaliła czoło Światłość daleko większa jak słoneczna, 
Na tę rzecz nową zdumiałem się cały, 
Z trwogi oczyma zataczając wkoło. 
Wzwyż nad powieki wzniosłem obie ręce, 
Robiąc dla oczu zasłonę naprędce, 
Kędy się jasność łamała zbyteczna. 
Jak w przeciwległe wznosi się przestrzenie Promień odbity w wodzie lub zwierciadle, 
Pod jednym kątem wznosząc się, jak zstąpił, Wtedy gdy kamień spada prostopadle, 
Jak uczy sztuka nas i doświadczenie: 
Tak byłem rażon światłością tajemną, 
Która swój promień odbiła przede mną, 
Aż wzrok mój przed nim w głąb oka ustąpił. Jaka to światłość, ojcze, co me oko, 
Rzekłem, jak strzałą przebija głęboko, 
Zda się wprost ku pomyka się bliżej? Nie dziw się odrzekł, że widok uroczy Niebieskich gońców jeszcze lśni twe oczy. 
Goniec ten wzywa, by człowiek szedł wyżej. 
Na światło, co go znieść wzrok twój nie zdoła, 
Patrzeć z rozkoszą przywykniesz powoli, 
Ile ci czuć ją natura pozwoli. 
Kiedyśmy byli już blisko anioła: Idźcie! rzekł pełen anielskiej pogody, Od dwóch poprzednich tu mniej strome schody. 
Jużeśmy zeszli z kręgu, gdy za nami Misericordes beati śpiewano, 
I: Bądź tu, duszo zwycięzcy, wesoła! Mój wódz, ja, szliśmy samotni schodami: 
A idąc krokiem dość sporym, myślałem Z jego słów korzyść wyciągnąć żądaną. 
Więc go zaszedłem z boku i spytałem: Co duch romański chciał rzec, mówiąc ciemno O dobrach, które zawiścią wzajemną Jedne od drugich wyłączać się rade? A wódz: On teraz zna niebezpieczeństwo Grzechu, co ściągnął nań czyśćca męczeństwo: 
Potępia zawiść, duchową szkaradę, 
Która was brudem tak powszednim kali, 
Aby mniej drudzy na ten grzech płakali. 
Bo gdy lgną wasze żądze i nadzieje Do tych dóbr, z których część każda maleje Gdy się ich całość na wielu rozrzuca, 
Zawiść wzdychaniem morduje wam płuca. 
Gdybyście w niebo wznieśli żądze wasze, 
Które na ziemi lada fraszka drażni, 
W sercach by takiej nie było bojaźni. 
Bo tam kto więcej mówi: Oto nasze! Ten większą cząstkę posiada z dóbr ducha, 
W nim miłosierdzie większym ogniem bucha. Twych odpowiedzi ja łaknę bez końca, Rzekłem, bo duch mój trawi myśl wątpiąca. 
Jakżeby mogło dobro podzielone Więcej bogacić licznych posiadaczy, 
Niż gdyby było w jednostce skupione? A mistrz: Twej myśli ruch zawsze ślimaczy, 
Tkwi w rzeczach ziemskich, w ciasnym kółku chodzi, 
Ze światła prawdy w niej się ciemność rodzi. 
Najwyższe dobro i niewysłowione Spada, gdzie miłość ku niemu drży cała, 
Jak schodzi promień do jasnego ciała, 
Gdzie większy zapał większym blaskiem pała. 
Duch ile więcej ukochał miłośnie, 
O tyle wieczna jego wartość rośnie, Tam dusz społecznych im większe zebranie, 
Tym większa jest ich miłość i kochanie, Jak jedna drugą szyba zwierciadlana, 
Treść kochającą odbija kochana. 
Jeśli za skąpo twoją żądzę sycę, 
Jeśli głód czują twoje myśli czynne, 
Tam wyżej wkrótce twoja Beatryce Ukoi żądzę tę i wszystkie inne. 
Postępuj dalej, bo co prędzej warto Pięć plam ci zetrzeć, jako dwie już starto, 
A które łzami Bóg zmywać pozwolił. 
Gdy chciałem mówić: Tyś mnie zadowolił, 
Wszedłem w krąg inny, oczy moje głodne Widzieć przedmioty oglądania godne Skazały moje usta na milczenie. 
Tam śniły mi się sny zachwycające: 
W świątyni ludu widziałem tysiące, 
Niewiasta stojąc w drzwiach domu bożego, 
Z słodyczą matki mówiła: Dlaczego, 
Mój synu, ty nie wracasz do domu, 
Płacząc my ciebie szukamy dzień trzeci. 
Gdy zmilkła, znikło me pierwsze widzenie, 
Potem się druga zjawiła niewiasta, 
W cieniu jej rzęsów kropla wody świeci, 
Ta, jaką czasem z oczu ból wyciska, 
Draśnięty wielkim gniewem przeciw komu. 
Łkając mówiła: Jeśliś ty pan miasta, 
Które jak nazwać spór wiedli bogowie, 
A skąd ognisko wszystkich nauk błyska: 
O Pizystracie! 
Skarż śmiałe ramiona, 
Co naszą córkę tuliły do łona. 
Pan ten łaskawy i pełen słodyczy, 
Z pogodną twarzą odrzekł białogłowie: Zaiste, skargi twej zasada płocha, 
Cóż zrobim temu, który źle życzy, 
Gdy potępiamy tego, co nas kocha? Potem widziałem, ludzie rozsrożeni, 
Którym gniew piersi jak zarzewiem pali, Ukamienować młodzieńca! wołali. Ukamienujem, każdy w tłumie krzyczy. 
Młodzian padając pod gradem kamieni, 
Nim wpół zgiętego cios ostatni dobił, 
Wciąż ze swych oczu drzwi do nieba robił, I przebaczając ślepą wściekłość wroga, 
Za prześladowców modlił się do Boga, 
W postaci takiej, co litość porusza. 
Do rzeczywistych przedmiotów gdy dusza Zeszła z tych widzeń, co zewnątrz jej były, 
Poznałem, gdy się zmysły rozbudziły, 
Że treść mych złudzeń nie była fałszywa. 
Mój wódz, co na mnie mógł patrzeć w tej chwili Jak na człowieka, co ze snu się zrywa: Czego się słaniasz? mówił mi, co tobie? 
Zamknąwszy oczy, tyś uszedł z pół mili, 
Chwiejąc się na wzór nocnego błąkacza, 
Co się od wina lub od snu zatacza. Ojcze mój, rzekłem, powiem prawdę całą, 
Co mi się w duszy jak w śnie przywidziało, 
Kiedy pode mną drżały nogi obie. 
A wódz: Sto masek włóż na twoje lica, 
Wszystkie twe myśli przejrzy ma źrenica. 
Twoje widzenia na to objawione Były w twym duchu, byś serce spragnione Rzeźwił słodkimi wodami pokoju, 
Z wiekuistego jakie płyną zdroju. 
Jam ciebie zgoła nie pytał: co tobie? 
Jako ten, który tylko widzi okiem, 
Przestaje widzieć, gdy trupem legł w grobie. 
Chciałem ci nadać więcej ruchów żywych, 
Tym środkiem trzeba pobudzać leniwych, 
Którzy się lenią dnia użyć przed zmrokiem. 
Przez ten zmrok szliśmy bez szlaku i toru, 
Patrząc daleko, ile mogły oczy, 
Przeciw błyszczącym promieniom wieczoru, Dym jak noc czarny wprost ku się toczy, Z wolna kłębami sunął się na wietrze, 
Nie było miejsca stanąć gdzie w uboczy, 
A mroczył wzrok nasz i czyste powietrze. Marko Lombardo mówi o dwu słońcach. 
Dantego zapatrywania polityczne. Ciemność piekielnej nocy pozbawionej Gwiazd i księżyca, grubszej, o nie kłamię! 
Na wzrok nie mogła narzucić zasłony, 
Jak dym, co wtenczas skrył nas w swej omroczy: 
Gryzące dymy zamykały oczy. 
Wódz podszedł do mnie i podał mi ramię. 
Jak ślepy, aby nie zbłąkać się z drogi Lub o głaz ostry nie obrazić nogi, 
Krok w krok za swoim przewodnikiem kroczy: 
Podobnie szedłem w tym straszliwym ciemnie, 
Wciąż nasłuchując, co mi wódz mój powie, Wódz mówił: Strzeż się, nie odchodź ode mnie. 
Słyszałem głosy, jak słowo po słowie Śpiewały, żebrząc łaski i pociechy: Baranku Boży, który gładzisz grzechy! Od słów tych zwrotkę poczynając śpiewu. Słyszę li duchów głosy uroczyste? A mistrz: Głos duchów ty słyszysz, zaiste, 
Tu one węzeł rozwiązują gniewu. Przerzynający nasze dymy, witaj! 
Ktoś jest? 
Gdy mówisz, widzę z twojej mowy, 
Czas jeszcze liczysz na bieg księżycowy? Tak rzekł głos jeden, więc mistrz mówił do mnie: Odpowiedz jemu uważnie a skromnie, I kędy tu iść wyżej, zapytaj. 
A ja: Czyszczące swą zmazę stworzenie, 
By pięknym, obym ja czci takiej dożył! 
Wrócić do Tego, który ciebie stworzył: 
Dziwy posłyszysz, chciej tylko iść ze mną. Pójdę, o ile pozwoli to ciemno, 
Duch odpowiedział, a jeśli zaćmienie Dymu obłąka ślad naszego kroku, 
Zbliżym się głosem w niedostatku wzroku. Tam wyżej niosę ciało skazitelne, 
A tu przyszedłem przez kręgi piekielne, Rzekłem, a jeśli łaska niebios Pana Daje mi widzieć blask swojego dworu I dojść tam drogą niezwykłego toru, 
Podróż w dzisiejszych czasach niesłychana! 
Nie kryj mi twego przedśmiertnego miana I czy tu idę dobrze, mów zarazem, 
Słowa twe będą naszym drogoskazem. Mnie, 
Marka, matka ma w Lombardii zległa, 
Mądrość ma była w sprawach świeckich biegła, 
A prawość moja, cnota z cnót jedyna, 
Do której nikt dziś łuku nie napina. 
Chcąc iść tam wyżej, prosto idź opoką, 
Duch odpowiedział i dodał po chwili: Przyczyń się za mną będąc tam wysoko! A ja: Na wiarę prośba cię nie zmyli, 
Ale wątpieniem myśl się moja gmatwa, 
A jej dwoistość zgodzić rzecz niełatwa, Gdy twoje zdanie obecne rad godzę Ze zdaniem, co gdzieś słyszałem po drodze. 
Więc świat bez cnoty, w swoich sądach zmienny, 
Jak mi powiadasz, a złością brzemienny: 
Chciej tę przyczynę wyłuszczyć tak jasno, 
Abym mógł drugich oświecić przez ciebie, 
Ten jej na ziemi, drugi szuka w niebie. 
Duch tchnął boleścią w głębokim westchnieniu I tak jął mówić po krótkim milczeniu: Bracie, świat ślepy, zdradzasz mową własną, 
Że stamtąd idziesz: wy, którzy żyjecie, 
W niebie szukacie wszech przyczyn na świecie, 
Jakby rzecz każda, jak wielka, tak mała, 
Koniecznie z jego woli się ruszała: 
Gdyby tak było, w złu, co was okala, 
Mogłaby zginąć wasza wolna wola. 
Sprawiedliwości czyżby było zadość Za złe czuć boleść, a za dobro radość! 
Niebo skłonności szczepi w sercu ludzi, 
Nie mówię, wszystkie, z nieba światło macie, 
Przez co od złego dobro odróżniacie, 
I wolną wolę, zrazu bój ją trudzi, 
W pierwszym natarciu gdy się skłonność budzi: 
Lecz wykarmiona dobrze w sercu męża, 
Złamie wpływ sfery i wszystko zwycięża. 
Jako wolnymi tylko Arcysiła Zarządza wami, jej natura boska Na własny obraz w was duszę stworzyła, 
Której opieką sfera się nie troska. 
Więc gdy świat błędem obecność porywa, 
Przyczyna błędu wewnątrz was spoczywa: 
Przejrzyj tę prawdę w słów moich powłoce. 
Bo z ręki tego wymyka się dusza, 
Który ją w duchu jak swoje kochanie Pieści, kołysze naprzód, nim się stanie Podobna dziecku, co ledwo się rusza, 
Śmiejąc się, płacząc, igra i szczebioce. 
Dusza prostaczka i nic niewiedząca Prócz że ją miłość stworzyła bez końca, 
Zwraca się do niej jako kwiat do słońca. 
Zrazu ku dobrom znikomym się kłoni, 
Zwiedziona, za ich błyskotkami goni, 
Jeśli przewodnik jej albo wędzidło Nie nakierują gdzie indziej jej skrzydło. 
Przeto wędzideł było potrzeba, 
Prawa i króli, co by z wyżyn nieba Społecznych grodów mogli widzieć wieże. 
Prawa są, lecz któż z miłością je strzeże? 
Pasterz idący na czele swej trzody, 
Przeżuwać może karmę rozmaitą, 
Lecz nierozkłute jego jest kopyto. 
Dlatego cała trzoda nań pogląda, 
Czy jej przewodnik nasyca swe głody Rzeczami, jakie żre sama żarłocznie, 
I tym się karmiąc nic więcej nie żąda, 
Tak zły kierunek świat zepsuł widocznie, 
Lecz nie naturę waszą, co odtrąca Zło nieustannie pragnące jej szkodzić. 
Rzym, co ulepszył ludy, miał dwa słońca, 
Przez które były oświecone, droga, 
Co przez świat idzie, a druga do Boga. 
Lecz z dwóch słońc jedno już drugie zaćmiło: 
Z laską pasterską miecz spoił się siłą, 
I jedno z drugim nie mogą się zgodzić, 
Bo tak złączone nie boją się wzajem. 
Nie wierzysz? 
Pomyśl, po czym kłos poznajem, Każdą roślinę poznasz po jej ziarnie. 
W kraju Lombardów, jak pamięć ogarnie, 
Każdy był prawym, dzielnym wojownikiem, 
Nim się zatliły kłótnie z Fryderykiem. 
Dziś tam bezpiecznie ten wchodzi do domu, 
Co by wprzód nie mógł być gościem dla sromu. 
O! trzech tam jeszcze żyje po staremu, 
W których wiek stary przygania nowemu: 
A im leniwo, zda się, cieką lata, 
Nim Bóg ich wezwie do lepszego świata. 
Ci starce, 
Konrad Palazzo z Gerardem, 
Gwido, którego Frank zowie Lombardem. 
Jak rzekłem wyżej, o! źle się sprzymierza W kościele rzymskim miecz z laską pasterza, Kiedy dźwignieniem dwóch rządów się strudził, 
Wpadł w błoto, siebie i swój ciężar zbrudził. Mój Marko! rzekłem, smutnych czasów świadku, 
Obraz ich jasno przez twe słowa świeci, Teraz pojmuję, dlaczego od spadku Usunął Mojżesz Lewitowe dzieci. 
Lecz ten Gerardo, ów mędrzec z przydomka, 
O którym słyszeć tak miło z ust ziomka, 
Kto on? przygana tego wieku żywa, 
Ta zgasłych rodów ruina sędziwa! A Marko odrzekł: Albo twoja mowa Zwodzi mię, albo kuszą mię twe słowa, 
Gdy mówiąc ze mną zdajesz się, 
Lombardzie, 
Sam nic nie wiedzieć o dobrym Gerardzie. 
Ten mu przydomek rad każdy nadaje, 
Pomnąc cnót pełną jego córkę Gaję. 
Bóg z tobą! żegnam, nie mogę iść dalej. 
Patrz, już wokoło dym przestaje buchać, 
Już świt bieleje i ogniem się pali, 
Anioł w tej chwili zstępuje tu z nieba, 
Przed jego przyjściem odejść mi potrzeba. 
To rzekł i więcej już nie chciał mię słuchać. Widzenia obrazów gniewu. 
Krąg IV. 
Gnuśni chrześcijanie w szybkim pędzie. 
Wieczór. 
Moralny podział czyśćca. Przypomnij sobie, czytelniku miły, 
Jeśli cię kiedy w Alpach mgły zgęszczone Nagle wilgotnym obłokiem nakryły, 
Patrzałeś jak kret przez skórzaną błonę, Mgła zaś gdy rzadziej swoje kłęby zwija, 
Przez nią słoneczny blask słabo przebija, A wyobrazisz, jak ja mimochodem Ujrzałem słońce przed jego zachodem. 
Tak równo z wodzem gdy stanąłem w kroku, 
Na koniec z dymu wyszedłem obłoku W chwili, gdy góry tej poziomsze skały Promienie dla się zmarłe pożegnały. 
Imaginacjo! czasem tak daleko Skrzydło twe z sobą człowieka porywa, 
Że on nie słyszy, nie widzi powieką, 
Jak wkoło niego z tysiąc trąb przegrywa. 
Cóż cię ożywia, gdy nie bodą zmysły? 
Oto ożywia cię promień wybłysły Aż z wysokości nieba, gdzie się tworzy, 
Schodząc sam przez się albo z woli bożej. 
Synobójczyni widziałem oblicze Którą żal w piórka przyodział słowicze, 
Ptak, co swą boleść tak rozkosznie kwili! 
Duch mój sam w siebie zebrał się w tej chwili, 
Nic nie przyjmując z zewnętrznego świata: 
Fantazja moja, co pod gwiazdy lata, 
Spadła obrazem aż na krzyż Hamana, 
Którego dumą twarz napiętnowana, Przy nim widziałem króla Ahaswera, 
Tuż stała żona królewska Estera I Mardocheusz, twarz pełna pogody, 
W słowach i w czynach mąż prawy, bez zmazy. 
Gdy z ócz mych prysły te oba obrazy, 
Jak bańka z braku, co ją tworzy, wody, 
Wtem przystąpiła płacząca dziewica Na tło mych widzeń i ku mnie swe lica Zwraca, i mówi: Czemu, o królowo! 
Gniew ciebie w ziemię zakopał surową? 
Siebie zabiłaś, nie chcąc córki zgubić, 
Jednak tyś twoją Lawinię zgubiła. 
Matko! mnie więcej boli twa mogiła Niż tego, który pragnął mię zaślubić. 
Senne powieki gdy blask draśnie we dnie, 
Sen wnet się łamie, lecz nim się dokruszy, 
Jeszcze się ślizga po marzącej duszy. 
Podobnie moje widzenia wokoło Pierzchając znikły, gdy mi twarz i czoło Drasnęło światło większe niż powszednie. 
Spojrzałem za się, chcąc widzieć, gdzie byłem, 
Gdy głos przemówił: Wstępujcie na schody! I w ten głos całą uwagę utkwiłem. 
Czułem się skorszym i lżejszym niż wprzódy I niecierpliwą wolą cały drżałem, 
Aż w mówiącego twarzą w twarz spojrzałem. 
Lecz jak powieki nasze mruży słońce Kształt swój zbytecznym swym blaskiem kryjące, 
Tak blask tę siłę odebrał wzrokowi. Oto jest boży anioł, mistrz mój mówi: Co nas prowadzi tędy nieproszony, 
A sam się kryje w blasku swej zasłony. 
On robi z nami, co człowiek na ziemi Na wzór ten robić powinien z bliźniemi: 
Bo ten, kto prośby proszącego czeka, 
Widząc potrzebę, nie śpieszy z pomocą, 
Nie licz na serce takiego człowieka. 
Bądźmy posłuszni anioła wezwaniu, 
Szybko te schody szczeblujmy przed nocą, 
Bo je przejdziemy chyba na zaraniu. 
Tak wódz mój mówił i w szyję opoki Ku schodom nasze zwróciliśmy kroki. 
Pierwszy ich stopień gdym dotknął stopami, 
Poczułem jakby od skrzydeł powiewu Wiatr na mym czole, głos mówił za nami: Błogosławieni, co wolni od gniewu!. 
Promienie słońca uchodząc przed nocą, 
Wstawały proste z brzegów widnokręga, 
Patrzą, już gwiazdy tu i tam migocą. 
Odwago moja, gdzie jest twa potęga? 
Myślałem w sobie, bo czułem, jak nogi Mdlały pode mną na pośrodku drogi. 
Z mistrzem stanąłem, przebiegłszy te schody, 
Jak łódź zaryta na mieliźnie wody. 
W tym nowym kręgu natężałem ucha, 
Chcąc coś posłyszeć, była cisza głucha: 
Potem do mistrza mówiłem w te słowa: Z jakiej się czyści duch obrazy Boga Tu, gdzie jesteśmy? gdy spoczywa noga, 
Niech się z letargu przebudzi twa mowa . 
A mistrz: Tu miłość leniwa łzy leje, 
Płacząc lenistwa dobrego uczynku. 
Tu ruch jest żywszy leniwego wiosła. 
Lecz prawda jaśniej w tobie rozednieje, 
Zwróci myśl do mnie, aby ci przyniosła Dojrzały owoc z tej chwili spoczynku. 
O! bez miłości Stwórca i stworzenie Nigdy nie byli: jest w ludziach wrodzona I dobrowolna miłość, ty wiesz o tym: 
Miłość przyrodna, błędem nieskażona, 
A druga błądzi występnym przedmiotem, 
To przez zbyt silne, to zbyt mdłe pragnienie. 
O ile prądy tej miłości płyną Ku pierwszym dobrom lub z widoków względnych Kierujem pociąg jej do dóbr podrzędnych, 
Miłość nie będzie zła swego przyczyną. 
Lecz gdy ku złemu obraca się cała Lub gdy za dobrem w żądz swoich pogoni Więcej, jak trzeba, lub leniwiej goni, 
Wtenczas stworzenie przeciw Stwórcy działa. 
Stąd miłość wasza, zważ głębszym myśleniem, 
Jest i cnót wszystkich, i błędu nasieniem, 
Za którym idzie zasłużona kara. 
A jako miłość przyciągać się stara Przedmioty, które zajęła zbawieniem, 
Wszystkie stworzenia czuć i kochać zdolne Żyją od własnej nienawiści wolne. 
Jak swego bytu istota osobna Pojąć nie może i żyć w rozłączeniu Z Arcyistotą, tak w każdym stworzeniu Nienawiść Stwórcy jest rzecz niepodobna. 
Podział ten jeśli dość jasny poznamy, 
Że przeciw bliźnim jest zło, co kochamy. 
Miłość ta źródło mając w waszej glinie, 
W trojaki sposób ze wnętrza was płynie. 
Ten chce się podnieść upadkiem sąsiada, 
Bo na nim zrąb swej wielkości zakłada, Drugi się lęka, że cześć, władzę straci, 
Gdy jego bliźni szczęśliwszy od braci, Przyczyna jego smutku i goryczy Jest w tym, że jemu przeciwieństwa życzy. 
Trzeci obrazą swej krzywdy wybucha, 
Zemstę jej cicho warzy w głębi ducha. 
Ta błędna miłość trojakiej natury Kaja się w niższych trzech kręgach tej góry. 
Jeszcze o jednej miłości rzec chciałem, 
Co szuka dobra ze ślepym zapałem. 
Każdy po ciemnie ugania omackiem Za jakimś dobrem jak dziecko za cackiem, Każdy dla tego mniej więcej z wytrwaniem, 
By je posiadać, upędza się za niem. 
Gdy cię pociąga miłość zbyt leniwa Ku dobru, w którym duch wiecznie spoczywa, 
Krąg ten, jeżeli żal szczery cię skruszy, 
Miejscem pokuty będzie dla twej duszy. 
Jest inne dobro, błyskotne z daleka, 
Które nie robi szczęśliwym człowieka, 
Zwodna szczęśliwość! bo jego treść marna Nie jest owocem z dóbr wieczystych ziarna. 
Miłość ujęta dóbr wiotkich więzami, 
Czyni pokutę w trzech kręgach nad nami. 
Lecz jak ten podział trojaki jest jasny, 
Zamilknę, wydasz o nim sąd twój własny. O miłości. 
Cienie. 
Opat Albert. Rozumowanie skończył mistrz uczony, 
I bystro na mnie patrzał, czy rad byłem, Ja nowym jeszcze pragnieniem drażniony, 
Milczałem zewnątrz, a wewnątrz mówiłem: Może go zbytkiem zapytań morduję. 
Lecz ten prawdziwy ojciec, gdy chęć całą Odkrył, co serce z bojaźni skrywało, 
Mówiąc sam, skłonił przemówić doń śmiało. Mistrzu, twym światłem do tyla się krzepi Wzrok mój, że jasno myśl twych słów pojmuję, 
Proszę, mój ojcze, w jaśniejszej przeźroczy Pokaż tę miłość, do której przyczyny Odnosisz wszelkie dobre i złe czyny. Zwróć ku mnie mówił przenikliwe oczy. 
Twego rozumu, a ujrzysz błąd lepiej Tych, co chcą drugich prowadzić, choć ślepi. 
Serce, stworzone z skłonnością kochania, 
W czym upodoba, za tym się ugania W chwili, gdy czuje pociąg podobania. 
Pojęcie wasze, co w lot wszystko łowi, 
Schwycony przedmiot przedstawia duchowi: 
W nim takim blaskiem ten przedmiot pozłaca, 
Że wprost ku niemu dusza się obraca: 
I gdy się wznosi doń z żywą skłonnością, 
Jest przyrodzoną ta skłonność miłością, 
Która przez rozkosz z wami się tak splata. 
I jako płomię, co w powietrze wzlata, 
Spełniając ślepą swej natury wolę, 
Gdzie się przepala dłużej w swym żywiole, 
Tak nakłoniona poddaje się dusza Żądzy, ten bodziec duchowy porusza Serce człowieka nieustannym biciem, 
Nim rzecz kochana stanie się użyciem. 
Widzisz, jak prawdzie błąd kłamstwo zadaje, 
Twierdząc, co dłużej zbijać niepotrzebna, 
Że każda miłość jest w sobie chwalebna. 
Treść jej, być może, dobrą mu się zdaje, Że wosk jest dobry, czyś przyznać gotowy, 
Że dobrym każdy jest odcisk woskowy? Jasno mi rozum przy świetle twej mowy, 
Odpowiedziałem wytłumaczył miłość, 
Lecz sam uwięznął w zwątpienia zawiłość. 
Bo jeśli miłość w nas ostrzem swych grotów Ugadza z łuku zewnętrznych przedmiotów, 
Żadnej zasługi dusza mieć nie może, 
Czy idzie prosto, czy schodzi w rozdroże. 
Mistrz: Ile zdolna rozumu potęga, 
Punkt ten objaśnię, dalej on nie sięga, 
Czekaj, aż dojdziesz sam do Beatrycy, 
Bo wiara klucz ma od tej tajemnicy. 
Każdy duch z treści swojej niewcielony, 
Różny od ciała, jednak z nim złączony, 
Zamknięty w sobie ma własność szczególną, 
Której uczuć i dowieść nie wolno: 
Lecz się objawia przez skutki i czyny Jak przez zielony liść życie rośliny. 
Człowiek nic nie wie, skąd się w nim lgnie miłość, 
Jaka pociągów pierwszych jest pochyłość, 
Które podobnie są w nas jako w pszczole, 
Dla miodobrania latającej w pole. 
Ta pierwsza wola, co skłonność prowadzi, 
Ni do pochwały jest, ni do zganienia. 
Więc gdyby wszystko zlać w tę arcywolę, 
Macie wrodzony przymiot, który radzi, 
Który stać winien w progu przyzwolenia. 
Rozum jest gruntem, skąd dla was wypływa Powód zasługi, zasługa prawdziwa, 
Podług jak waszej panując krewkości, 
Uprawnia dobre albo złe skłonności. 
Mędrcy zgłębiając treść rzeczy aż do dna, 
Przyznali, że jest ta wolność przyrodna, 
I jako owoc swoich myśli kwiatu, 
Księgę morału zostawili światu. 
Przypuśćmy, miłość, co iskrą z was błyska, 
Że z konieczności wynika ogniska, 
Lecz w was jest władza, co ją, gdzie chce, kłoni. 
Szlachetny przymiot, który Beatryce Zwie wolną wolą, jej ci tajemnicę Ona rozwiąże, z tobą mówiąc o niej. 
Księżyc jak w północ, wznosząc się powoli, 
Coraz rzadsze pokazywał gwiazdy, 
Idąc przez obłok to ciemny, to biały, 
Jak pieczęć w ogniu czerwienił się cały. 
Księżyc przebiegał tor słonecznej jazdy W chwili, gdy widział Rzym już zachodzące Między Sardynią a Korsyką słońce. 
Ten, przez którego gródek Pietoli, 
Więcej od miasta Mantuanów słynny, 
Ciężar z mych myśli zdjął mistrz dobroczynny. 
W rzeczy wywodach przeglądając jaśnie, 
Byłem jak człowiek marzący, gdy zaśnie: 
Lecz z tej senności zbudziły mię duchy, 
Bieżąc za nami gwałtownymi ruchy. 
Jak niegdyś Asop widziała w Achai Bezładny pochód szalejącej zgrai, 
Kiedy Tebanie z pochodniami w nocy Idąc, 
Bachusa wzywali pomocy, Równie w tym kręgu szybkimi krokami Biegli, swym biegiem wiatr czyniąc za nami, 
Ci, których gnała miłość dobrej woli. 
Gdy nas tłum duchów na końcu okoli, 
Dwa pierwsze duchy wołały ze łzami: Szybko na górę pobiegła Maryja. 
Cezar pod grodem marsylskim nie leżał, 
Szybko namioty obozowe zwija, 
Jak błysk piorunu do Hiszpanów bieżał. 
Drugie wołały: Miłość czas tak ceni, 
Nie traćmy czasu przez brak jej płomieni, 
Żarliwość w dobrym łaskę zazieleni. O duchy, których żarliwość gorąca Dziś wynagradza może w roztargnieniu Waszą ostygłą chęć w dobrze czynieniu, 
Oto żyjący, wierzcie, was nie zwodzę, 
Chce na tę górę wejść przed wschodem słońca. 
Najbliższe przejście wskażcie po drodze. 
Tak mówił wódz mój, a jeden z gromady Duch odpowiedział: Idźcie w nasze ślady. 
My śpieszym nie chcąc nic stracić na czasie, 
Przebacz, że wola nas wstrzymać nie może, 
Gdy ci nasz pośpiech niegrzecznością zda się. 
Byłem opatem w zenońskim klasztorze, 
A Rusobrody panował w tej dobie, 
Z bólem łagodne jego królowanie Rozpamiętują dzisiaj w Mediolanie. 
O! już ten stoi jedną nogą w grobie, 
Który zapłacze, że w miejsce pasterza, 
Synowi zwierzchność klasztoru powierza, 
Który miał ciała budowę kaleką, 
A rozum jeszcze więcej wykrzywiony, 
A był ze złego związku urodzony. 
Czy na tym zmilkła ucięta rozmowa, 
Nie wiem, bo duch był ode mnie daleko: 
Rad zatrzymałem w pamięci te słowa. 
On, moja tarcza, moc w każdej potrzebie, 
Przemówił do mnie: Obróć się tam twarzą, 
Patrz, jak dwa duchy idąc koło ciebie, 
Bodą lenistwo słowami i gwarzą: 
Lud, co przez morze suchą przeszedł nogą, 
Ciężko lenistwem zgrzeszywszy przed Panem, 
Nie złożył swoich kości nad Jordanem. 
Ci się niemęską znikczemnili trwogą, 
Co Eneasza w pół drogi odbiegli, 
Gdy sycylijski piękny ląd postrzegli. 
Kiedy sprzed oczu zniknęły te cienie, 
Jedna za drugą biegły myśli czynne, 
A z tych się snuły nowe myśli inne, I tak wirując nieustannym kołem, 
Nieznacznie w senne zlały się marzenie, 
Aż rad zamknąłem oczy i usnąłem. Widzenie rozkoszy doczesnych i łaski. 
Krąg V. 
Skąpcy i marnotrawcy. 
Piąty poranek drogi. 
Czwarte P znika. 
Papież Hadrian V. W godzinie, kiedy gasnące dnia żary, 
Wystygłe zimnem ziemi lub Saturna, 
Księżycowego już nie grzeją chłodu: 
Gdy geomanta swoje szczęście czyta W gwieździe, co jemu wybłyska od Wschodu W chwili przedświtu, nim zorza bezchmurna Rozwidni wkrótce gościniec nieb szary, Przyśniła mi się zajękła kobieta, 
Z odciętą ręką, wzrok jej zezem pada, 
Krzywa, a twarz jej jak tynk muru blada. 
Patrzałem na nią, a jak słońce ciepłe Ożywia członki nocnym chłodem skrzepłe, 
Wzrok mój jej język rozwiązał, jej ciało Z wolna zagrzewał, prostował ją całą I zarumieniał trupio blade lica, 
Jak gdy miłości wzrok czuje dziewica. 
Tak rozwiązany język dźwięcznie nucił, 
Dziś bym ją słuchać z trudnością porzucił. Jestem śpiewała: ta syrena słodka, 
Którą gdy żeglarz wędrujący spotka, 
Staje wśród morza i nadstawia ucha, 
Z taką rozkoszą mojej pieśni słucha! 
Śpiew mój z pół drogi Ulissesa zwrócił, 
Rzadki odchodzi, kto wszedł w progi moje, 
Rzadki się trzeźwi, kogo ja upoję. 
Jeszcze syrena ust swych nie zamknęła, 
Gdy przy mnie święta niewiasta stanęła, 
A pragnąc pierwszą zmieszać swą pogardą, Kto ta kobieta? zapytała hardo. 
Wirgili z cześcią w swym sercu poczętą Podszedł i patrzał na niewiastę świętą. 
A ta, gdy pierwszą za piersi schwyciła, 
Darła jej szatę, jej brzuch mi odkryła, 
Skąd do mnie buchnął taki swąd w tej chwili, 
Aż się zbudziłem, a dobry Wirgili Mówił z słodyczą nad wszelkie wyrazy: Już cię wołałem najmniej ze trzy razy, 
Wstań, idźmy szukać w tych skałach przechodu. 
Wstałem, już kręgi pozłacał blask wschodu Tej świętej góry, dzień świtał wesoło, 
Gdy szedłem, słońce miałem poza sobą. 
Idąc za wodzem schyliłem me czoło, 
Podobny temu, co dźwiga na głowie Myśli tysiące, a swoją osobą Udaje ścięty łuk mostu w połowie. 
Kiedym posłyszał: Idźcie, tu iść trzeba! Słowa te wiały melodyją z nieba, Ten, który mówił, jak łabędzia białe Otworzył skrzydła i prowadził w skałę. 
Z obu stron twarda ścisnęła nas góra. 
Musnął mi czoło wstrząsając swe pióra, Ci, którzy płaczą rzekł, błogosławieni, 
Łzy ich pociecha w wesele zamieni. Po co tak w ziemię spuszczasz twe spojrzenie? Przemówił wódz mój, gdy anioł skrzydłami Cicho w powietrzu wznosił się nad nami. 
A ja: Tak ściga mię nowe widzenie, 
Wtrąca w niepokój, zachodzi mi drogę, 
Że odeń myśli oderwać nie mogę. Starą guślarkę rzekł widziałeś z bliska, 
Co w niższych kręgach tyle łez wyciska. 
Widziałeś, człowiek przez jakie pochopy I środki od niej oderwać się może. 
Dość o tym: w ziemię zarywszy twe stopy, 
Spojrzyj w niebiosa, na te cuda boże, 
Jakimi wzrok twój przynęca król wieczny, 
Tocząc tak wielki po nich krąg słoneczny. 
Jak sokół naprzód nogom się przygląda, 
Nim na głos łowca podniesie swe oczy, 
A potem skrzydła do lotu roztoczy, 
Polować zdobycz, której tak pożąda: 
Tak ja, o ile rozszczepia się skała Dla stopy, aby po niej wzwyż stąpała, 
Szedłem bez przerwy długą szyją lochu, 
Aż do piątego kręgu, tam widziałem Leżące duchy twarzami do ziemi, 
Płacząc, mówiły, zda się, słowy temi: Ach! dusza moja przylgnęła do prochu. 
I tak wzdychały piersiami całemi, 
Że ledwo uchem kilka słów schwytałem. Wybrani Pańscy! w których sprawiedliwość Z nadzieją słodzi waszych mąk dotkliwość, 
Wskażcie, jak dalej iść na wyższe stopnie. Gdy przychodzicie nie leżeć tu z nami, 
Lecz pielgrzymując tej góry kręgami Tylko szukacie drogi, więc roztropnie, 
Idąc półkolem jak krąg zatoczony, 
Od brzegu prawej trzymajcie się strony. 
Poeta pytał, a duch odpowiedział, Z tych słów poznałem, że duch i połowy Wieści, skąd idę i dokąd, nie wiedział. 
Ja do ócz mistrza obróciłem oczy, 
Mistrz na chęć moją przyzwolił ochoczy, 
Czym ośmielony poszedłem do ducha, 
Którego z pierwszej poznałem przemowy, 
Mówiąc: Gdy we łzach dojrzewa twa skrucha, 
Bez której żaden duch z grzechu nie wstanie, 
O zawieś dla mnie twe większe staranie. 
Powiedz, kim byłeś? skąd na skał tych szczycie, 
Wszyscy grzbietami do góry leżycie? 
Może chcesz, bym się przyczynił za tobą, 
Tam, skąd tu wchodzę żyjącą osobą. 
A on: Dlaczego nie twarzą, jak trzeba, 
Ale tu leżym grzbietami do nieba, 
Dowiesz się o tym, lecz wprzódy wiedz, oto Byłem ja niegdyś następcą Piotrowym! 
Przy Kiawari piękna rzeka płynie, 
Imię jej dało tytuł mej rodzinie: 
W miesiąc poczułem, w tak niedługim czasie, 
Jak ciężko chodzić w płaszczu barankowym Temu, kto nie chce zaszargać go w błoto: 
Ciężar mu inny jak puch lekki zda się. 
Skrucha ma była, niestety, leniwa! 
Będąc pasterzem chrześcijańskich ludów, 
Poznałem, marność życia jak fałszywa, 
Jak marny jego cel starań i trudów, Widziałem, jak tam troska sercem miota, 
Nie mogąc wyżej wznieść się, moją duszę Zatliłem żądzą wiecznego żywota. 
Aż do tej chwili, z wstydem wyznać muszę, 
Grzech ją łakomstwa odwracał od Boga, 
Za co, jak widzisz, kara jej tak sroga! 
Z grzechu chciwości tak czyszczą się duchy, 
Tu dopełniając czyn poczętej skruchy: 
W czyśćcu ich bodaj największe katusze. 
Jak w ziemskich rzeczach zatopione oko, 
Spojrzeć ku niebu nie mogło wysoko, 
Chce sprawiedliwość, abyśmy naszemi Oczyma lgnęli jak krety do ziemi. 
Jak w nas łakomstwo miłość dobra studzi, 
W zawiązku morząc współczucie dla ludzi, 
Grzech ten gładzimy w sprawiedliwej męce. 
Więźnie, związani za nogi i ręce, 
Nim się gniew boży przebłaga widomie, 
Póty tu będziem leżeć nieruchomie. 
Ukląkłem, jeszcze nim mówić zacząłem, 
Duch poczuł uchem znak uszanowania: Co ciebie mówił tak do ziemi skłania? A ja: Sumienie moje słusznie radzi Przed majestatem twym uderzyć czołem. Wstań, bracie! mówił wyprostuj kolana, 
Ja, ty i drudzy z społecznej czeladzi, 
Wszyscyśmy słudzy jedynego Pana. 
Jeśli pojąłeś z Ewangelii świętej, 
Tekst: 
Neque nubent w tych słowach zamknięty, 
On ci zrozumieć moją myśl posłuży. 
A teraz odejdź, nie chcę, byś stał dłużej, Obecność twoja przerywa łzy ducha, 
W których dojrzewa, jak mówiłeś, skrucha. 
Jest tam Aglaja, domu mego chwała, 
Dobra z natury, jeśli ją do winy Nie wciągnie przykład zły naszej rodziny, 
Ona mi jedna krewna pozostała. Hugo Kapet. 
O godności papieża. Naprzeciw lepszej woli nie bez szkody Wola bój toczy, przeto dając ucha, 
Kosztem mej chęci, zgodnie z chęcią ducha, 
Wpół suchą gąbkę wydobyłem z wody. 
I szliśmy z wodzem miejscem w skale wolnym, 
Jak gzymsowaniem wąskim i okolnym, Bo duchy łzami, co z ich ócz spadały, 
Miękcząc zło, które owładło świat cały, 
Na dłuż zajęły brzeg drugi tej skały. 
Bądź, starożytna wilczyco, przeklęta, 
Chciwsza w twym głodzie nad wszystkie zwierzęta. 
O niebo! które swym ruchem, jak zda się, 
Wszystko, co ziemskie, odmieniasz w czasie. 
Mów, pożądany, o, kiedyż się zjawi, 
Co tę wilczycę spłoszy lub zadławi? 
A szliśmy wolnym i mierzonym krokiem, 
Na cienie bacznym poglądałem okiem, 
Bolejąc nad ich płaczem i żalami. Słodka Maryjo! głos jęknął przed nami, 
Jakby rodzącej niewiasty jękami. 
Głos dalej mówił: Ty byłaś ubogą, 
Ile ze żłobu ludzie sądzić mogą, 
W którym złożyłaś twój ciężar tak święty! Głos potem dodał: Fabrycjusz nad złoto Przeniósł ubóstwo ożenione z cnotą. 
W tych słowach czułem urok niepojęty. 
Więc krok mój naprzód pomknęła chęć nowa, 
By poznać ducha, co mówił te słowa. 
Duch się unosił jeszcze nad szczodrotą Biskupa z Miry, co ubogie panny Wspierał, by wiodły żywot nienaganny. Duchu, co mówisz tak dobrze! do niego Rzekłem, kim byłeś, powiedz, i dlaczego Tu jesteś jeden, co w pamięć bogaty, 
Tak zasłużone odnawiasz pochwały? 
Nie będą słowa twoje bez zapłaty, 
Jeśli powrócę kończyć krótkie życie, 
Które do kresu swojego tak leci! Odpowiem tobie, duch mówił w zachwycie, Nie dla pomocy, darmo jej życzycie, 
Lecz że tak rzadka łaska w tobie świeci Przed śmiercią jeszcze, gdy w ciele twa dusza. 
Byłem ja ziarnem drzewa, które cały Świat chrześcijański swym cieniem zagłusza, 
Że rzadko owoc tam znajdziesz wystały. 
Gdyby poczuli swą moc Flandryjczycy, 
Piorun ich zemsty ujrzałbym niedługo. 
Co oby zdarzył Ten, co wszystkich sądzi! 
Nazwisko moje było Kapet Hugo, 
Zrodzeni ze mnie Filipy, 
Ludwicy, 
Ród mój bez przerwy ziemią Franków rządzi. 
Syn ubogiego w Paryżu rzeźnika, 
Gdy dawnych króli szczep usychał stary, 
Prócz latorośli jedynej, 
Ludwika, 
Który na pośmiech chodził w sukni szarej, 
Odważnie rządu pochwyciłem wodze. 
Tłum mnie przyjaciół wiódł po nowej drodze I syna na tron wprowadziłem wdowi, 
Z krwi jego wyszli pomazańce nowi. 
Póki prowanckie wiano w moim domu, 
Z krwi mej nie zdjęło przyrodnego sromu, 
Zła, znacząc mało, nie robił nikomu. 
Potem gdy w moc swej potęgi uwierzył, 
Kłamstwem i gwałtem na przemian grabieżył, W chwili, gdy skruchą sumienie swe koił, 
Ziemie Normandów, 
Gaskonów przyswoił. 
Karol wszedł do Włoch, a w żalu i skrusze Ściął Konradyna i Tomasza duszę Posłał do nieba w pokucie i skrusze. 
Przyjdzie czas wkrótce, co na włoskie pola Od Franków wpędzi drugiego Karola. 
Pozna go lepiej włoska ziemia wasza: 
Bez broni, tylko sam włócznią Judasza Zręcznie szermując przy waszej niezgodzie, 
Pierś Florencyji na wylot przebodzie. 
Ale tam zamiast cudzych ziem zaboru, 
Na grzech zarobi i stratę honoru, 
Grzech, co mu zgoła ciężaru nie zmniejszy, 
Że na sumieniu wyda się mu lżejszy. 
Trzeci, co wyszedł jak więzień z okrętu, 
Widzę, jak córkę przedaje bez wstrętu, 
Jako kupczący korsarz niewolnice. 
Łakomstwo! gdzież są twej chuci granice? 
Jeśliś do tyla w mojej krwi zawrzało, 
Że targ śmie robić o swe własne ciało. 
Lecz gdyby przyszłe, przeszłe i dzisiejsze Zło w twoich oczach wydało się mniejsze, 
Widzę w Anagni, jak w bojowym szyku Franków sztandary wieją lilijami, 
Więźnia Chrystusa w jego namiestniku. 
Lud po raz drugi z niego szatę zdziera, 
Biczuje groźbą i na nowo poi Octem i żółcią, widzę, jak umiera Pomiędzy dwoma żywymi łotrami. 
Widzę nowego Piłata z Zachodu, 
Co krwią duchowną nie nasyca głodu I bez wyroku kościoła stolicy Jej bojowników obnaża z kapicy. 
O Panie! kiedyż doczekam się twojej Zemsty, co skryta w chmurze tajemnicy, 
Gniew twój łagodzi i osładza w niebie? 
Com o jedynej rzekł oblubienicy Świętego Ducha, co skłoniła ciebie Zasięgnąć moich objaśnień i rady, 
Póki dzień świeci, modlimy się do Niej, Lecz gdy noc zmrokiem tę górę osłoni, 
Rozpamiętujem przeciwne przykłady: 
Pigmaliona żarłoczność do złota, 
Ile zła przez nią zbroił ten niecnota. 
Nędzę Midasa, głupią chciwość jego, 
Achana kradzież łupów przy Jerycho, 
Który do dzisiaj swoją duszą lichą Zda się czuć żądło gniewu Jozuego. 
Rozpamiętujem los Helijodora, 
Jak był końskimi zdeptany kopyty, 
Ananijasza i Polimnestora. 
Wtem zagrzmiał okrzyk aż pod niebo wzbity: Krassusie! skarbów łakomych niesyty, 
Gdy ci Partowie złoto w usta leli, 
Mów, jaki złota smak był w twej gardzieli? Czasem ten głośno, drugi ciszej gada, 
Podług zapału, w jaki, mówiąc, wpada. 
W dzień nie ja jeden, naszem gronem całem Rozpamiętujem o cnotach z zapałem, 
Lecz tu głos drugich nie wpadł ci do ucha. 
Ledwośmy tego pożegnali ducha, 
Skwapliwe naprzód pomykając kroki, 
Góra aż do dna zadrżała opoki, Poczułem w sobie mimowolne drżenie, 
Jako idący człowiek na stracenie. 
Zaiste Delos nie drżał tak wstrząśniony, 
Gdy został gniazdem położnym Latony, 
Nim porodziła dwoje oczu nieba W jednym połogu, 
Dyjanę i Feba, 
Potem ze wszystkich stron potężnym krzykiem, 
Śpiew: 
Gloria Deo excelsis szumiał, 
O ilem słowa w tym krzyku zrozumiał, 
Najbliżej odeń stojąc na mą trwogę: Nie bój się mówił mistrz do mnie zwrócony: Póki ja jestem twoim przewodnikiem. Tam nieruchomi, jak ci pastuszkowie, 
Którym nucili śpiew ten aniołowie, 
Staliśmy póty, aż chwiejące skałą Trzęsienie ziemi z tym śpiewem ustało. 
I szliśmy dalej w naszą świętą drogę, 
Patrząc na cienie leżące na skale, 
Co znów szerzyły swe powszednie żale. 
Nigdy, o jeśli pamięć mię nie myli, 
Nieświadom rzeczy, nie drżałem tak cały, 
Aby ją poznać, zbadać, jak w tej chwili. 
W nagłym pochodzie pytać go nie śmiałem, 
A sam w treść rzeczy spojrzeć nie umiałem Tak zamyślony szedłem i nieśmiały. Krąg V. 
Dlaczego góra się zatrzęsła. 
Stacjusz. Pragnienie, co się nigdy nie ugasza, 
Chyba tą wodą, o którą stroskana Samarytanka błagała u Pana, 
Bodło mię, ledwo krok sunąłem nogą. 
Politowaniem wzruszał obraz żywy Za grzechy nasze zemsty sprawiedliwej. 
I oto, pióro co pisze Łukasza, 
Jak niespodzianie dwom idącym drogą Jawił się Chrystus z grobu zmartwychwstały, 
Cień się pokazał i szedł poza nami. 
Patrząc na stopy leżących wzdłuż skały, Niepostrzeżony, nim tymi słowami Przemówił: Bracia moi, pokój z wami! Nagleśmy oczy za się obrócili, 
Gestem go wzajem pozdrowił Wirgili, 
I mówił: Witaj pozdrowieniem twojem, 
Obyś w królestwo prawdy wszedł z pokojem, 
Co mnie na wieczne wygnanie skazało. Jak to? duch mówił, Cóż wasz pośpiech znaczy, 
Gdy was tam wyżej Bóg przyjąć nie raczy. 
Kto was prowadził tak wysoką skałą? A mój mistrz: Znaków gdy ujrzysz niemało, 
Jakimi Anioł znaczył go na czole, 
Przyznasz mu prawo być w wybranych kole, 
Że przed nim niebios rozemknie się brama. 
Lecz gdy mu życia nić niedoprzędzioną Prządka nie zwiła jeszcze na wrzeciono, 
Więc jego dusza, wspólna siostra nasza, 
Wejść by nie mogła tak wysoko sama, 
Bo jej piór lot nasz jeszcze nie podnasza. 
Przeto wyszedłem z piekielnej otchłani, 
Za wyższą wolą wskazywać mu drogę. 
I wskażę, ile znam i znać ją mogę. 
Lecz, proszę, powiedz, dlaczego w tej chwili Trzęsła się góra i dlaczego na niej, 
Z wierzchu do stóp jej, które płucze morze, 
Krzyknęły duchy w jednym wielkim chorze. 
To mówiąc, spotkał jak w igle Wirgili Ucho mej żądzy, czułem, jak koleją Głód mi pragnienia łagodził nadzieją. 
Duch rzekł: Ta góra od świata początku Rządzi się prawem wiecznego porządku, 
Wolna od wszelkich zaburzeń natury. 
Hałasu tego powód był jedyny, 
Że duszę niebo przyjęło z tej góry. 
Tu nie ma żadnej przygodnej przyczyny. 
Deszczowe, śnieżne i gradowe chmury, 
Szrony, co rosę na powietrzu mrożą, 
Za trzystopniowym progiem się nie tworzą. 
Tu chmur nie widzim, błyskawic i tęczy, 
Co zmienia u was barwę swych obręczy, 
Tu suchy wyziew za próg nie przenika Zajęty stopą bożego klucznika. 
Być może, niżej zrąb tej góry świętej Mniej więcej wstrząsa przyczyna podziemna, Czemu jej wyżyn wiatr w ziemi zamknięty Nie zachwiał nigdy, to zagadka ciemna. 
Góra ta drżeniem wtenczas się porusza, 
Gdy oczyszczona ze zmaz wstaje dusza I wzlata wyżej, głośno, potem ciszej, 
Jej wniebowzięciu ten krzyk towarzyszy. 
Wola jest tylko próbą oczyszczenia, 
Dusza gdy siebie ze swych zmaz wyzwoli, 
Wola ją bodzie, że swój pobyt zmienia, Tak duch używa sprawiedliwej woli. 
Duch rad by zbliżyć chwilę wyzwolenia, 
Lecz żądza skruchy na to nie przyzwoli, Bo sprawiedliwość, jaką się tu rządzą, 
Chce po grzeszniku, aby z równą żądzą, 
Jak lgnął do grzechu, tęsknił do pokuty. 
Ja, com lat pięćset i więcej przykuty W mękach przeleżał, gdyście tu wkroczyli, 
Oto, zaiste, poczułem w tej chwili Tę wolną wolę lepszego pobytu. 
Dlategoś słyszał od góry tej szczytu Do jej podnóża takie drżenie skały, 
Krzyk, z jakim duchy cześć Panu śpiewały, 
Aby je prędzej wziął do swojej chwały. 
Tak mówił: a jak milsze ochłodzenie Czujem w napoju, im większe pragnienie, 
Czułem, to mówiąc, jak rzeźwił me chcenie. 
A wódz mój: Widzę was łowiące sieci, 
Jak z nich wyzwala siebie, kto w nie wleci, Widzę, dlaczego drży ta góra święta I przez co wasza radość jest poczęta. 
Lecz mów, kim byłeś? 
Na tej skały bryle Dlaczego wieków przeleżałeś tyle? Gdy dobry Tytus był z nieba wybrany, 
By w Jeruzalem wśród dymiących zgliszczy, 
Krwi przez Judasza zemścił się przelanej, Duch odpowiedział żyłem w one lata, 
Świecąc tytułem, który wobec świata I trwa najdłużej, i najwięcej błyszczy. 
Kiedym się wstawił słodkimi pieśniami, 
Mnie, 
Tolozana, spotkał tryumf w Rzymie, 
Tam skronie moje wieńczono laurami: 
Lecz promień wiary nie świecił mi jeszcze. 
Na ziemi noszę Stacyjusza imię, Śpiewałem Teby, a potem Achilla, 
Lecz wielki przedmiot znużył mię do tyla, 
Żem padł w pół drogi pod drugim ciężarem. 
Zapał mój spotkał to ognisko wieszcze, 
Którego grzał się iskrami i żarem. 
O Eneidzie mówię, która długo Była mi matką poezyi drugą, Bez niej myśl moja, co z niej pokarm ssała, 
I jednej drachmy wagi by nie miała. 
Gdybym z Wirgilim żył w spółczesnej porze, 
O rok tu jeden, choć wola mi wzbrania, 
Rad bym przedłużył czas mego wygnania. 
Mistrz na mnie spojrzał ze wzroku wyrazem Takim, co milcząc, milcz mówił zarazem. 
Wola choć wiele, lecz nie wszystko może: 
Śmiech jak płacz, jeśli go skłonność w nas budzi Lub doń zewnętrzny przedmiot usposobi, 
Woli najszczerszych nie usłucha ludzi. 
Jam się uśmiechnął, jak ten, co znak robi: 
Cień to postrzegłszy zamilkł w tym momencie I patrzał bystro oczyma w me oczy, 
Gdzie skłonność duszy widna jak w przeźroczy. 
I rzekł: O, gdybyś oczyszczony z grzechu Spełnił z twym dobrem wielkie przedsięwzięcie! 
Lecz za co twarz twą przebiegł błysk uśmiechu? Na obie strony chwiałem się jak trzcina, 
Ów każe milczeć, ten mówić zaklina, 
Westchnąłem, kłopot mój pojął Wirgili. 
Mnie pojmujący mówił mistrz tej chwili: Mów, odpowiadaj, patrz, on cały w uchu! Może się dziwisz, starożytny duchu, 
Żem się uśmiechnął? rzekłem Nie sądź krzywo, 
Ciebie zadziwi jeszcze większe dziwo. 
Ten, co prowadzi mię do raju progów, 
Patrz, oto stoi duch Wirgilijusza, Od niego twoja uczyła się dusza Śpiewać potężnie i ludzi, i bogów. 
Wierz, mego śmiechu był powód niewinny, 
Nie podejrzewaj, powód ten, nie inny, Wobec mojego wodza twe pochwały Same z lic moich uśmiech wywołały. 
Stacyjusz zgiął się jak trzcina pochwiana, 
Chcąc mego mistrza objąć za kolana. 
A mistrz: Stój, bracie, czyn twój jest złudzeniem Bo i ja jestem takim jak ty cieniem. 
A duch powstając: Tu poznać masz porę, 
Jaką miłością ja do ciebie gorę! 
Gdy mimo nasze próżności niemałe, 
Chciałem uścisnąć cień jak ciało stałe. Stacjusz i Wirgiliusza Ekloga . 
Krąg VI. 
Żarłocy, głodni, leżący pod drzewem życia. 
Piąte P znikło. Wprowadzający nas w krąg szósty góry, 
Znak z mego czoła zmazawszy skrzydłami, 
Już był odleciał anioł białopióry. 
W sprawiedliwości zatopionych cieni, 
Zwróconych do niej wszystkimi żądzami Cały chór mówił : Błogosławieni I na tym słowie łaknący głos słodki Zamilkł, i reszty nie domówił zwrotki. 
Po schodach, czując większą lekkość ruchów, 
Bez trudu szedłem śladem lekkich duchów. 
Wirgili zaczął: Miłość w głębi ducha Zatlona cnotą, gdy na zewnątrz bucha, 
W lot drugą miłość swą iskrą zapala. 
Odtąd gdy do nas zszedł cień Juwenala W przedsień piekielną i skłonność twą dla mnie, 
W słowach strzelistych objawił niekłamnie, 
Takie spółczucie poczułem ku tobie, 
Jakiegoś nie czuł ku obcej osobie, 
Że z tobą spieszno iść mi po tej skale. 
Jeślim mój język rozwiązał za wiele, 
Przebacz mi, odtąd jako przyjaciele Nawzajem z sobą mówmy poufale. 
Mogłali zgrzeszyć łakomstwem twa dusza, 
Którą zmysł piękna zachwyca i wzrusza Tak ukształcony przez ciebie? Te słowa Wzbudziły lekki uśmiech Stacyjusza. 
Wtem odpowiedział: Szczerość mię nie drażni, 
Widzę w niej drogi znak twojej przyjaźni. 
Zaiste, pozór rzeczy mylny bywa, 
Bo zakryta przyczyna prawdziwa: 
Zaiste, mniemasz, co zdradza twa mowa, 
Żem był do ziemi łakomstwem przykuty, 
Może z powodu miejsca mej pokuty? 
Jam się łakomstwem brzydził za żywota, 
Czasu tysiąca księżyców za mało, 
By zmyć pokutą jego plamę całą. 
I gdyby żądz mi nie hamował z góry Wiersz twój gromiący brud ludzkiej natury: Czegóż nie zbroi chciwość głodna złota? Musiałbym toczyć głazy wpół schylony, 
Z potępieńcami biegając w przegony. 
Wtenczas postrzegłem, że rozrzutnym szałem Często zanadto dłoń mą otwierałem: 
I żalem, skruchą, w modlitwach przyczynnych, 
Grzech ten zgładziłem jak i wiele innych. 
Ileż głów łysych z grobów się podniesie W straszny dzień Sądu tych, co zapomnieli, 
Że grzech ten skruchą z swej by duszy zdjęli, 
Bądź w ciągu życia, bądź przy jego kresie. 
Wiedz, te dwa grzechy, których względna sprzeczność Łączy je z sobą przez ich ostateczność, 
Tu jad swój tracą już na całą wieczność. 
Więc jeśli w jednym kręgu z łakomcami, 
Duch się mój czyścił pokutą i łzami, 
To się trafiło przez grzech mój przeciwny. 
A sielskich wierszy rzekł śpiewak przedziwny: Gdyś bratnich wojen piał śpiew uroczysty, 
A w nim Jokasty żal, smutek dwoisty, 
Z dźwięków, jakimi przez twe usta brzmiała Poważna Klio, ani mogłem wnosić, 
Że ci wśród wiernych Wiara miejsce dała, 
Bez której dobrze czynić to nie dosyć. 
Gdy prawdę mówisz, powiedz, światłość jaka Tak rozproszyła twe dawne ciemności, 
Że swoją łódkę z morskich nawałności Rad skierowałeś do łodzi rybaka? A on: Tyś pierwszy we mnie zapał wzniecił Chodzić w twe ślady drogą ścieżek nowych I pić ze źródeł jak ty parnasowych, Pierwszyś w miłości bożej mię oświecił. 
Ty jak ów byłeś, co latarkę w nocy Niesie za sobą, sam żadnej pomocy Nie ma z jej światła, lecz za nim idącym Oświeca drogę blaskiem migającym. 
Odkąd wyrzekłeś: Świat się nasz odmładza, 
Z nieba wiek złoty, nowe ludzi plemię Z sprawiedliwością zstępują na ziemię. 
Przez ciebie, gdy mnie duch twój wieszczy krzepi, 
Byłem poetą i chrześcijaninem. 
Lecz mój rysunek gdybyś widział lepiej, 
Pędzel ten zarys farbą naprowadza. 
Już ziarno wiary słowami i czynem, 
Po całej ziemi, aż po świata krańce Sieli wiecznego królestwa posłańce. 
Jak w twojej wieszczbie, widząc, że duch wieje, 
W tym, co kazali nowi kaznodzieje, 
Stałem się pilnym ich słowa słuchaczem, Przed ich świętością padłem na kolana. 
A gdy je ścinał miecz Domicyjana, 
Łzy moje z krwią ich mieszałem i płaczem. 
Niosłem im pomoc, życie ich niewinne Kazało zbrzydzić wszystkie sekty inne. 
Wprzód nim pieśń moja wojujące Greki Zaprowadziła nad tebańskie rzeki, 
Chrzest już przyjąłem, lecz dla głupiej trwogi Długo pozornie czciłem fałszu bogi. 
Za tę oziębłość z górą cztery wieki Biegałem ciągle, nie zażywszy wczasu, 
Po kręgu czwartym: ty, coś zdjął zasłonę Ćmiącą mym oczom dobro nieskończone, Ponieważ mamy jeszcze dosyć czasu, 
Jeśli wiesz, powiedz, cień Terencyjusza, 
Plauta, 
Warrona, gdzie, czy potępieni? 
Po jakim kręgu ich błąka się dusza? Oni, ja, 
Persy, wiele innych cieni, 
Mieszkamy razem rzekł wódz z ślepym Grekiem, 
Którego Muzy karmiły swym mlekiem Dłużej od wszystkich, jest krąg w piekle wielki, 
Tam często gwarzym, wlekąc czas w tęsknotach, 
O pięknej górze, o jej chłodnych grotach, 
W których mieszkają nasze karmicielki. 
Symonidesa cień, 
Anakreona I wielu Greków mieszka w kręgu owym, 
Którzy zdobili skroń liściem laurowym. 
Tam są wsławione twej Muzy pieśniami Smutna Izmena, mężna Antygona, 
Deidamia ze swymi siostrami. 
Zamilkli oba, 
Stacyjusz, 
Wirgili, 
Przebiegłszy schody w krąg oczy zwrócili: 
Cztery dnia sługi odeszły, a piąta Stojąc przy wozie służebna się krząta, 
Kierując dyszla wierzch zapłomieniony. 
A wódz mój mówił: Ja myślę, że teraz Prawej od brzegu trzymajmy się strony, 
Obchodząc górę, tak szliśmy już nieraz. 
Zwyczaj ten był więc naszym drogoskazem I szliśmy dalej z mniejszym utrudzeniem, 
Śmielsi drugiego ducha przyzwoleniem. 
Z tyłu ja, cienie po przedzie szły razem, 
A z ich rozmowy czerpałem naukę, 
Poznając głębiej poezyi sztukę. 
Rozmowę słodką przerwał widok drzewa, 
Którego owoc wonny i uroczy Na środku drogi nęcił nasze oczy. 
Jak jodła wierzchem, co w niebo powiewa, 
Stopniowo zwęża gałęzi koronę, Drzewo to rosło od ziemi zwężone, 
Aby nikt, myślę, nie czepiał się po niem. 
Jak strumień z góry wytryska nad błoniem, 
Z głazu, co nasze zamykał iście, 
Tryskała wilgoć i dżdżyła na liście. 
Dwaj się poeci ku drzewu zbliżyli, 
Wtem głos ze środka liści zaświergoce: Nie wam pożywać te piękne owoce! Znów głos w te słowa zaszumiał po chwili: Maryja więcej troszczyła się o to, 
Jak przyjąć gości sproszonych na gody, 
Niż o swe usta łaknące, któremi Modli się w niebie za grzesznych na ziemi. 
Dawne Rzymianki słynące prostotą Lubiły napój ze zdrojowej wody, 
Daniel stołem królewskim pomiata, 
I jako mędrzec zasłynął skroś świata. 
Pierwszy wiek świata był piękny jak złoto, 
Żołądź najmilszym pokarmem o głodzie, 
Pragnący znalazł nektar w czystej wodzie. 
Miód i szarańcza karmiły Chrzciciela W puszczy bezludnej, stąd jego tak zgodnie Wielkim i sławnym zwał lud Izraela, 
Co z Ewangelii poznałeś dowodnie. Cienie. 
Foreze Donati mówi o rozpuście niewiast florenckich. Gdy między gęste i zielone liście Wciskałem oczy, podobny chłopcowi Co z próżnowania w lesie ptaszki łowi, 
Wódz mój jak ojciec zbliżył się i mówi: Idź, synu, daru chwili źle nadużyć, 
Tu trzeba czasu użyteczniej użyć. 
Zważywszy radę mądrą rzeczywiście, 
Ku mędrcom krok mój zwróciłem i oczy, 
Idąc ich śladem lekki i ochoczy. 
Oto słyszałem i płacz, i śpiewanie: 
Psalm Usta moje otwórz mi, o Panie! Pobudzał we mnie radość i cierpienie. Co za głos rzekłem: Brzmi w żałosnym echu? A mistrz: Być może, nowe idą cienie, 
Tu rozwiązywać węzeł swego grzechu. 
Zamyślonego obyczaj pielgrzyma, 
Gdy nieznajomych spotyka podróżnych, 
Zwraca się do nich, lecz się nie zatrzyma, Tak orszak cieniów niemych i pobożnych, 
Szybkim za nami postępując krokiem, 
Szedł, a przechodząc rzucał na nas okiem. 
A cienie były straszliwej chudości, 
Źrenica ciemna, w twarz głęboko wpadła, 
Pod skórą widne zarysy ich kości. 
Nie sądzę, aby na swojej osobie Miał więcej suchą Erizychton skórę, 
Gdy wewnątrz głodu upaleniem gore. 
Oto był takim, pomyśliłem w sobie, 
Lud, gdy wychodził przez zgliszcza i dymy, 
Tracąc zburzonej gród Jerozolimy, 
Gdzie matka z głodu własne dziecko zjadła. 
Oczy ich były jak wklęsłe pierścienie, 
Z których wyjęto błyszczące kamienie. 
Kto w twarzach ludzkich przywykł czytać OMO Złożyłby z lic ich głoskę M widomą. 
Któż by uwierzył, jeśliby sam wprzódy Nie wiedział skutku owoców i wody Drażniących żądze cierpieniem tak żywym? 
Nie mogąc znaleźć sam przyczyny na to, 
Na twarze kryte łuską trędowatą, 
Na taką chudość patrzałem z podziwem. 
Cień jeden oczy z jam czaszki wywrócił I spojrzał na mnie, potem z ust wyrzucił Te słowa: Jakąż łaską Bóg mię darzy! Nie mógłbym nigdy jego poznać z twarzy, 
Wyschły jak trzaska, poznałem po głosie, Iskra przeze mnie przebiegła, zdało się, 
I przy jej świetle zdołałem wydostać Z dna mej pamięci Forezego postać. Nie zważaj błagał na ten trąd tak suchy. 
Na brak wyraźny ciała w mej osobie, 
Lecz nie odmawiaj, mów, kto jest przy tobie? 
Jakie dwa ciebie prowadzą tu duchy? Kiedy nad tobą umarłym płakałem, 
Nie mniej bolesne łzy odpowiedziałem Leję nad twoim tak zmienionym ciałem. 
Powiedz, dla Boga, co się z tobą stało, 
Co tak cię nagle z ciała rozebrało? 
Póki z podziwu myśli nie wyzwolę, 
Milczę, źle mówi, kto ma inną wolę. 
A duch: Tajemna siła z wiecznej rady Schodzi w tę wodę i w rdzeń tego drzewa, 
Które za nami oto stoi z dala, Przez nią ja jestem tak chudy i blady. 
Ten lud szkieletów, który płacząc, śpiewa, 
Będąc bez miary posłusznym swej gębie, 
Tu się uświęca przez głód i pragnienie. 
Woń, co z owoców i wody wynika, 
Rozwiana wiatrem wzdłuż tego trawnika, 
Jadła, napoju w nas żądzę zapala. 
Chodząc tu w kółko po skały tej zrębie Nieraz poczujem mękę, mękę mówię, 
Gdy powinienem był rzec: pocieszenie. 
Bo wola, która iść przez to pustkowie Do tego drzewa bodzie nasze siły, 
Jest tą, co bodła Chrystusa rzec: Eli!, 
Gdy nas wyzwalał krwią ze swojej żyły. 
A ja: Foreze, od dnia, gdy z pościeli Śmiertelnej w lepsze tu życie wstąpiłeś, 
Pięciu lat spełna jeszcze nie przeżyłeś. 
Jeśli się w tobie kończy grzechu władza Wprzód, zanim w ciebie wsiąknęła głęboko Boleść zbawienna, co nas jedna z Bogiem: 
Jak tu zaszedłeś jeszcze tak wysoko? 
Myśliłem spotkać cię za czyśćca progiem, 
Tam niżej, gdzie czas czasem się nagradza. 
A on: Winienem czułej Nelli mojej, 
Że słodki piołun boleści mię poi, Jej łzy, westchnienia i pobożne modły Z miejsc, gdzie duch czeka, prędzej mię wywiodły. 
Tym milsza Bogu moja dobra wdowa, 
Że wśród zepsucia ślub swój wiernie chowa. 
W dzikich sardyńskich górach, ile pomnę, 
Niewiasty więcej wstydliwe i skromne Niż tam, gdzie Nella łzy leje w żałobie. 
Czegóż chcesz, bracie? 
Oto powiem tobie, 
W duchu już widzę czas przyszły na ziemi, 
Z którym obecna godzina się zleje, 
Gdy z ambon gromić będą kaznodzieje, 
Głośne z bezwstydnych strojów florentynki, 
Co rade świecić piersiami nagiemi. 
Kto Saracenki zmuszał lub Turczynki Aż przez zakazy świeckie lub duchowne, 
Ażeby stroje nosiły stosowne? 
Gdyby bezwstydne zgadły wieszczym duchem, 
Jaki gniew nieba ściąga ta rozpusta, 
Już by do wycia otworzyły usta. 
Gdy się nie mylę, ich lament posłyszę Wprzód nim twarz dziecka pokryje się puchem, 
Które dziś do snu pieśń mamki kołysze. 
Lecz mów, kto jesteś? 
O, nie bądź głuchy! 
Widzisz, nie jeden ja, lecz wszystkie duchy Patrzą w to miejsce z ciekawym zapałem, 
Gdzie stojąc słońce zakrywasz swym ciałem. 
A ja: Gdy sobie przypomnisz, jakimi Byliśmy oba spół żyjąc na ziemi, 
To przypomnienie myślami smutnymi Duch twój obciąży jako smutek ciągły. 
Ten oto mędrzec z tego życia lasu Mnie wyprowadził, gdy onego czasu Tego brat wschodził na niebie okrągły. 
I pokazałem słońce: on zaiste, 
Do rzeczywiście zmarłych zstąpił ze mną, 
Wiódł mię przez noc ich głęboką i ciemną, Wodzi przez kręgi i schody łamane Tej góry, która, któż by się nie zdziwił? 
Tak was prostuje, was, których świat skrzywił, 
On mnie prowadzi w wyższe okolice, 
Tam, kędy spotkam moją Beatrycę: 
Wtenczas bez niego sam jeden zostanę. 
Tak mi powiadał oto on, 
Wirgili Palcem wskazałem idącego skałą. 
Drugi jest cieniem, dla którego w chwili, 
Gdy się rozstawał z waszą rzeszą całą, 
Wasze królestwo po wszech kręgach drżało. Papież Marcin IV i inni. 
Przedostatnie P znika z czoła. Gdy tak wciąż idziem i wciąż rozmawiamy, 
Szliśmy wypustem granitowej ściany, 
Szybko jak okręt dobrym wiatrem gnany. 
A zmarłych zda się po dwa razy cienie, 
Wiedząc, żem żywy, przez oczu swych jamy Pokazywały swoje zadziwienie. Ten cień mówiłem z naszego powodu, 
Snadź w niebo swego nie nagli pochodu. 
Mów, gdzie Pikarda? 
Mów, gdy łaska twoja, 
W tłumie, co na mnie zwraca wzrok tak głodny, 
Czy jest choć jeden mąż uwagi godny? Foreze mówił: Piękna siostra moja I taka dobra! 
Duch jej w zachwyceniu Cieszy się w raju tryumfu koroną. 
I dodał potem: Tu nie wzbroniono Wzajem nazywać siebie po imieniu, 
Tak podobieństwo nasze głód sfałszował. 
Wskazując palcem: Patrz, jak wyschły głodem Buonadżunta, z miasta Lukki rodem. 
Patrz, ten najchudszy, jakby z krzyża zdjęty, 
W ramionach swoich trzymał kościół święty, 
Frank ten węgorze warzył w słodkim winie, 
Nie myślił, kładąc je żywcem w naczynie, 
Że będzie takim postem pokutował. 
Koleją wielu po imieniu woła, 
Z nazwanych żaden ani zmarszczył czoła. 
Widziałem między tylu żarłokami Ubalda, jak żuł powietrze zębami, 
Bonifacego, co na uczty, gody, 
Arcybiskupie marnował dochody. 
Markiza z Forli, co z pełnego dzbana Pragnienie gasił do zmroku od rana. 
Podobny temu, co w tłumie rad bada, 
Kto jemu więcej do serca przypada, 
Wybrałem sobie znajomego z Lukki: 
On imię jakiejś wyjąkał Gentuki Gardłem zranionym przez ogień suchotny. Duchu, doń rzekłem jeśliś tak ochotny Rozmawiać ze mną, gdy ci głos nie drażni Wyschłej gardzieli, chciej mówić wyraźniej. 
Duch zaczął mówić: Niewiasta zrodzona, 
Której lic jeszcze nie kryje zasłona, 
Przez nią podobasz mieszkać w moim mieście, Z tą przepowiednią pójdziesz tam nareszcie. 
Jeśli co błędnie usta moje mruczą, 
Przyszłe wypadki same cię pouczą. 
Lecz mów, azali w tobie nie widzimy Tego, co wydał na świat nowe rymy, 
Gdzie na początku jest wiersz: Piękne panie! 
Co pojmujecie tak żywo kochanie? A ja: Gdy miłość natchnie mego ducha, 
Co myśl z jej mowy wewnętrznej podsłucha, 
Co ona mówi, ja tylko to piszę. O bracie! rzekł on z tego, co ja słyszę, 
Postrzegam węzeł, co poetów tylu Zatrzymał z dala od twojego stylu, 
Zwłaszcza Notera, mnie i Guitona. 
Spod pióra twego tryska pieśń natchniona, 
Kogo natchnienia lot wyżej porywa, 
Dwóch stylów z sobą ten nie porównywa. 
Rad w sobie, zamilkł: jak jeden za drugim Ptak zimujący nad brzegami Nilu Zrywa się, leci, ciągnie pasem długim, 
Tak wszystkie duchy, wszystkie, co tam były, 
Zwracając twarze swój pochód nagliły, 
Lekkie zarazem chudością i wolą. 
Jak biegącemu gdy nogi zabolą, 
Znużony swoich spółbiegaczów rzuca, 
Zanim odetchną zmordowane płuca: 
Tak i Foreze za trzodą szczęśliwą, 
Z tyłu, opodal szedł za mną leniwo, 
I mówił do mnie: Kiedyż cię zobaczę? Nie wiem, odrzekłem jak żyć będę długo, 
Lecz w chęci rad bym tu pielgrzymkę drugą Odbyć co prędzej: bo moja kraina, 
Gdzie pędzą życie z dnia na dzień tułacze, 
Smutna jest, bliska grozi jej ruina. Idź! rzekł już widzę zwierzę, jak Donata, 
Ogonem wlecze w otchłań zatracenia, 
Gdzie żadnym grzechom nie ma przebaczenia. 
Koń jak wiatr pędzi, kurz trupem zamiata, 
Wstrząsł się, trup wagą swojego ciężaru Okaleczały runął w przepaść jaru. 
Tym sferom krążyć maluczko po niebie, I spojrzał w niebo aż sam ujrzysz z trwogą To, co me słowa jaśniej rzec nie mogą. 
Czas w tym królestwie drogi, żegnam ciebie! 
Idąc tak we dwóch, choć się chętnie dzielę Z tobą mym czasem, tracę go za wiele. 
Jak kiedy jazda na jazdę naciera, 
Jeździec rycerskim uniesion zapałem, 
Z szeregu naprzód pomyka się cwałem, 
I cześć pierwszego natarcia odbiera, Foreze od nas wielkim skoczył krokiem. 
Jam tylko z dwoma pozostał na drodze, 
Oba tak wielcy w poezyi wodze! 
Gdy już nie mogłem doścignąć go okiem, 
Tak jak ścigałem myślą jego słowa, 
Spostrzegłem, oto stała jabłoń nowa, 
Pełna owoców, a duchów gromada Tworząc ruchome koło drzewa wieńce, 
Z krzykiem ku liściom wyciągała ręce, Jak małe dzieci próżnych pełne chęci, 
Gdy je nadzieja podarunku nęci, 
Każde swe prośby strzeliste przekłada, Proszony od nich, nic nie odpowiada, 
Tylko nad nimi trzyma cacko w dłoni Drażniąc ich żądze jak owoc jabłoni. 
Od tego drzewa duchy w skok odbiegły, 
Jak gdyby swego błędu nie postrzegły, Pod jabłoń głuchą na ich łzy i prośby Myśmy podeszli: Ani kroku bliżej! 
Przechodźcie dalej, jabłoń jest tam wyżej, 
Z której owocu skosztowała Ewa, 
Ta latoroślą jest tamtego drzewa. 
Liść szumiał głosem, nie wiem czyjej, groźby. 
Samotrzeć szliśmy, krocząc bliżej strony, 
Gdzie brzeg był skały więcej podniesiony. Pomnijcie mówił głos na płód nieczysty Z chmury poczęty, o piersi dwoistej, 
Co po pijanu napadł Tezeusza. 
Miękkość Hebreów niech zgrozą porusza, 
Czerpaniem wody z potoku zdradzona, 
Gdy w Madyjanie grzmiał miecz Gedeona. 
Tak wyższym brzegiem kamiennych pokładów Idąc, słuchałem dość licznych przykładów Grzechu obżarstwa, jego plagi srogiej. 
Potem wychodząc na pośrodek drogi, 
Na tysiąc kroków szliśmy zamyśleni, 
Milcząc i tonąc w domysły wątpliwe. Gdzie to idziecie, myśląc, wszyscy troje? Głos rzekł, ja czoło uchyliłem moje, 
Jak robią w strachu zwierzęta lękliwe, Chcąc wiedzieć, kto to był, podniosłem głowę. 
Nigdy szkło w ogniu tak się nie czerwieni, 
Nie więcej błyszczą roztopy kruszcowe, 
Jako duch, który tak kończył przemowę: Tędy, gdy chcecie, idźcie w imię Boga, 
Tędy idących do pokoju droga. 
A widok jego pozbawił mię wzroku. 
Ku mistrzom moim przybliżyłem kroku, 
Jak człowiek uchem pytający ciszy, 
Idzie w kierunku głosu, jaki słyszy. 
Jako majowy powiew, poseł zorzy, 
Wonią traw, kwiatów przewiewa świat boży, 
Taki wiatr, czułem, uderzył mi w czoło, 
Poczułem lekkie poruszenie skrzydła, 
Pióra wiejące wonnością kadzidła. 
I głos poczułem mówiących wokoło: Błogosławieni, łaska boża z tymi, 
Których krew w sercu zbytkiem żądz nie dymi. 
Co tyle łakną powszedniego chleba, 
Ile rozsądnie głód nasycić trzeba. W drodze do kręgu VII. 
Rozprawa o powstaniu duszy, o śmierci i cieniach. 
Krąg VII. 
Rozpustnicy wśród płomieni i burzy. Była godzina niecierpiąca zwłoki, 
Bo ustąpiły kręgu południka Noc dla Skorpiona, a słońce dla Byka. 
Jak robi człowiek naglący swe kroki, 
Co bądź napotka, idzie swoją drogą, 
Jeśli potrzeba, bodzie go ostrogą. 
Jakeśmy weszli w sklepiony loch skały, 
Jeden za drugim, bo w chwili przechodu Nas rozdzieliła zbytnia ważkość schodu. 
Jak chęć latania czując bocian mały, 
Podnosi skrzydła, to spuszcza koleją, 
Gdy te już gniazda porzucić nie śmieją: 
Tak zapytania chęć we mnie paliła, 
To zapalała siebie, to gasiła, 
Ażem poruszył wargą, jak gotowy Człowiek przemówić gorącymi słowy. 
A chociaż szliśmy dość szybko tą razą, 
Ojciec mój rzekł mi: Puszczaj strzałę słowa, 
Widzę nagiąłeś łuk aż po żelazo. 
Wtedy ja usta otworzyłem śmiało: Jak można schudnąć, tam gdzie was nie bodzie Potrzeba łaknąć pokarmu o głodzie? A mistrz: To dla cię zaiste rzecz nowa, 
Lecz gdybyś żywiej w swej myśli przedstawił, 
Jak się trawiło Meleagra ciało, 
W miarę jak ogień suche drewno trawił, Gdybyś uważał, jako w jednym czasie, 
Ledwo twa postać po zwierciadle wionie, 
Cały twój obraz w jego szkle już tonie, 
Co było twardym, wnet ci miękkim zda się. 
Oto przeze mnie Stacyjusz wezwany Raczy lekarzem być na twoje rany. 
Stacjusz: Jeśli widzisz być koniecznym, 
Bym wobec ciebie o karaniu wiecznym Rozprawiał przed nim, niech to mię wymówi, 
Że, uczeń, nie śmiem zaprzeczać mistrzowi. 
A do mnie: Synu, słuchaj, moje słowo Na twe pytanie rzuci światłość nową. 
Krew niewypita przez spragnione żyły, 
Która zostaje jak zbytnia potrawa, 
Gdy syty ucztą gość od stołu wstawa, 
Przeczysta, w sercu bierze treść tej siły, 
Która ukształca wszystkie członki wasze Jak ta, co wsiąkać w te członki stworzona, 
Krąży po żyłach. 
A lepiej strawiona Schodzi w część ciała, którą tu w mym rymie Lepiej przemilczeć niż nazwać na imię. 
Stamtąd kroplami na krew drugą wpływa Drugiej istoty, w przyrodzoną czaszę. 
Tam wspólny pociąg dwie treści ożenią, 
Jedną skłonioną przyjmować wrażenia, 
A drugą działać, gdy ta oddziaływa. 
Wtenczas ojcowska krew działać zaczyna, 
Zrazu tężejąc, w kolej treść stężałą Ożywia jako mające żyć ciało. 
Krew rodzicielska swoją treścią czynną, 
Kiedy już duszą staje się roślinną I żyć, i rosnąć pocznie jak roślina, Lecz z tą różnicą, gdy ta jest już w brzegu, 
Tamta na drogę wchodzi w pełnym biegu, 
Zrazu tak działa, że już się mocuje Jak morska gąbka rusza się i czuje, I wnet rozwija dane przyrodzeniem Władze człowieka, których jest nasieniem. 
Szerzy się, to się rozciąga, mój synu, 
Siła, co z serca rodzica pochodzi, 
A skąd natura skład członków wywodzi. 
Lecz dalszy rozwój zważając jej czynu, 
Jak ten zwierzokrzew mający żyć mlekiem, 
Jak ssące zwierzę, staje się człowiekiem, 
Nie widzisz jeszcze, oto jest punkt główny, 
Gdzie mędrszy od cię wpadł w błąd niewymowny, Umysł od duszy oddzielając w błędzie, 
Że widnym jego nie było narzędzie. 
Otwórz twe serce, bo doń z prawdą dążę. 
Gdy już tkań mózgu w płodzie się zawiąże, 
Stwórca, któremu swój twór uznać miło, 
Wesół się zwraca i zstępuje z góry Ku arcydziełu takiemu natury, 
Tchnie weń duch nowy, który z taką siłą Czynność mózgową jeszcze pół roślinną Łączy, zespala ze swą treścią czynną, 
Aż jedna dusza z nich się przeobraża, 
Ta żyje, czuje i siebie rozważa. 
Gdybyś ze słów mych sąd pogodził sprzeczny I mniej się dziwił, zważ upał słoneczny, 
Który złączony z sokami, co płyną Z winnej jagody, przemienia się w wino. 
Z prządki wrzeciona gdy nić życia rwie się, 
Wnet z ciałem rozwód bierze dusza nasza, 
Z sobą co ludzkie, co boskie, unasza, Czujące władze krzepną w tym momencie, 
Lecz za to pamięć, wola i pojęcie Bystrzej działają i w szerszym zakresie. 
Dusza z doczesnych na ziemi noclegów, 
Z natchnienia woli, tej skazówki nieba, 
Schodzi cudownie do jednego z brzegów, 
Tam wieść odbiera, kędy iść jej trzeba. 
Gdy wstąpi w miejsce swego pomieszkania, 
Ją opromienia siła kształtowania, 
Zarówno czynna gdy żyła w swym ciele. 
A jak powietrze, gdy mży obłok dżdżysty, 
Chłonąc od słońca odblask promienisty, 
W rozlicznych barwach tęcz maluje wiele, Podobnie kędy zatrzyma się dusza, 
Otaczająca ją w krąg atmosfera, 
Kształt, jaki na niej wyciśnie, przybiera. 
A jak z ogniska buchające płomie Za ruchem jego w ślad idzie widomie, 
W kierunku duszy nowy kształt się rusza. 
A że kształt tylko jest wyobrażeniem Samego ducha, zowiemy go cieniem: 
Dusza przez związek ze swym kształtem ścisły Urządza wszystkie aż do wzroku zmysły. 
Dlatego kiedy chcemy, rozmawiamy, 
Śmiejem się, płaczem i głośno wzdychamy, 
Co mogłeś słyszeć, idąc w krąg tej góry. 
Według żądz naszych, jak słabiej lub żywiej Czujem boleści żądło jadowite, 
Cień bierze na się kształty rozmaite, Toć jest przyczyna, co ciebie tak dziwi! Już do ostatniej przyszliśmy tortury, 
Zwracając w prawo krok nagłym zawrotem, 
Szliśmy już innym zajęci przedmiotem. 
Tam z brzegu góry płomień słupem buchał, 
Z brzegu otchłani wiatr na płomień dmuchał, 
A wiatr wciąż płomień odpychał uparty, Więc trzeba było od strony otwartej Iść osobno i szedłem strwożony, 
Tu mając ogień, otchłań z drugiej strony. 
Mistrz mówił: Trzymaj krótko wodze wzroku, 
Tu łatwo, idąc, uśliznąć się w kroku! Deus clementiae przez płomie wiejące, 
Słyszałem, głosów śpiewało tysiące, 
Nie mniej płomienne jam oczy obrócił, 
Widziałem duchy przez ogień idące, 
Dlategom patrzał, myśl ważąc na dwoje, 
To na ich stopy, to na stopy moje. 
Z ostatnią hymnu dośpiewaną głoską Chór w głos wykrzyknął: Virum cognosco. 
Potem chór wolniej, coraz ciszej nucił. 
Hymn ten skończywszy, chór zakrzyknął cały: Dyjana z gajów wygnała Helicę, 
Wenery jadem zatrutą dziewicę. 
Na koniec w kolej śpiewano pochwały I żon, i mężów czystego żywota, 
Co żyli, jak chce małżeństwo i cnota. 
I to jest ciągłym ich zajęciem zda się, 
Nim z nich rdzy płomień nie opali w czasie, 
Nim z ran czyśćcowych przez takie to leki Ostatnią ranę wygoją na wieki. Krąg VII. 
Wieczór. 
Poeci prowansalscy. Jeden za drugim gdy szliśmy w krąg skały, 
Mistrz dobry mówił często na pół z trwogą: Strzeż się, ostrożnym bądź moją przestrogą. 
Słońce padało mi na prawe ramię, 
Opromieniony słońcem zachód cały Błękit swój zmienił w jeden obłok biały. 
Tłum dusz idących widząc, że się łamie Od mego cienia blask więcej czerwony, 
Na to zjawisko poglądał zdziwiony. 
I o mnie z tego powodu mówiły. 
W kolej duch ducha pytał na przemianę: Ten cień ma, zda się, ciało nieudane? Sprawdziwszy domysł, do mnie się zbliżyły, 
Strzegąc się jednak, by nie zejść tak w stronę, 
Gdzie by nie mogły być ogniem palone. O ty za dwoma idący na końcu, 
Nie przez lenistwo, może przez pokorę, 
Mów, bo pragnieniem i ogniem ja gorę. 
Twych słów pragniemy całą naszą trzodą, 
Arab nie tęskni tak za chłodną wodą. 
Mów, jak twym ciałem robisz mur ku słońcu, 
Że promień jego skroś ciebie nie wierci, 
Jak gdybyś jeszcze nie wstąpił w sieć śmierci? Jeden duch do mnie tak przemówić raczył. 
Ja bym się przed nim jasno wytłumaczył, 
Gdyby mię nowy przedmiot nie zahaczył. 
Środkiem zajętej drogi przez płomienie Szły drugie, pierwsze wymijając, cienie, 
Co mię wtrąciło w podziw i zwątpienie. 
I ci, i owi gdy się spotykali, 
Przechodząc mimo wzajem się ściskali, 
Uweseleni z krótkiego uścisku. 
Tak mrówek czarne roty na mrowisku Gdy się spotkają, stykając nos z nosem, 
Snadź sobie wzajem zadają pytania, 
O swoich łupach, drogach między wrzosem. 
Cienie te kończąc czułe powitania, 
Każdy nim odszedł i biegł, ile zdołał, 
Każdy na przemian wniebogłosy wołał: 
Jeden: Sodoma, 
Gomora! wykrzyka, 
A drugi woła: Pazyfae w skórę Wstąpiła ciołki i jak bydlę gore Lubieżną żądzą, drażniąc upał byka. 
A jak lecące naprzeciw żurawie, 
Jedne w kraj piasków, drugie w góry lodu, 
Jedne z bojaźni słońca, drugie chłodu, 
Mijają siebie w nadpowietrznej wrzawie, Podobnie w ogniu obie duchów trzody, 
Szły, odchodziły ciągłymi przechody, 
A każda płacząc, swoją piosnkę śpiewa Znów pierwsze duchy słuchać mię gotowe, 
Podeszły do mnie zawiązać rozmowę. 
Widząc, jak pragną słów moich napoju, 
Mówiłem: Duchy, z których się spodziewa Każdy dojść kiedyś do źródła pokoju, 
Ani zielone, ni jeszcze przejrzałe, 
Jako widzicie, członki moje całe Tu noszę z sobą, z krwią i kością całą. 
Idę tam wyżej, by przestać być ślepym, Tam czeka na mnie łaskawa niewiasta, 
Łaską jej idę do bożego miasta. 
Oto dlatego w świecie waszym śmiało Wlokę na sobie to śmiertelne ciało. 
Największą z żądz swych ukójcie w radości, 
Oby was niebo pod swym wielkim sklepem, 
Bez dna i brzegów, a pełne miłości, 
Raczyło przyjąć za swych wiecznych gości! 
Lecz mi powiedzcie sami, kto jesteście, 
I ci, co idą za wami w płomieniu, 
Bym was mógł jeszcze spisać po imieniu. 
Góral raz pierwszy będąc w wielkim mieście, 
Błądzi jak zwierzę wypłoszone z boru, Nie tak się wielkim zdziwieniem zapala Na widok miasta dziki wzrok górala, 
Jako te duchy, sądząc z ich pozoru. 
Lecz kiedy z trwogi ochłonęły swojej, 
Która się szybko w wyższych sercach koi, 
Tak odpowiedział znajomy głos cienia: Błogo ci, jeśli na korzyść sumienia Przychodzisz do nas szukać doświadczenia. 
Duchy, co przeszły w naglonym pośpiechu, 
Czyszczą w tym ogniu skazę tego grzechu, 
Za który Cezar szydną Gallów mową Wśród swych tryumfów zwany był: Królową. 
Krzycząc: Sodoma! czerwienią swe lica, 
A ich wstyd siłę płomienia podsyca. 
Nasz grzech podwójny był przeciw naturze, Lecz żeśmy wstydu potargawszy pęta, 
Szli za krewkością żądzy jak zwierzęta, 
Na hańbę naszą, kiedy się tu znidą Nasze dwie trzody, tej imię wzywamy, 
Co się bydlęciem stała w jego skórze. 
Wiesz, jakie czyścim tu brudy i plamy, Jeżeli nasze nazwiska chcesz wiedzieć, 
Ja nie mam czasu, nie mogę powiedzieć. 
Imię zaś moje Gwinicelli Gwido, 
A tu się czyszczę, bom w żalu i skrusze U kresu życia oddał Bogu duszę. 
Gdy sam się Gwido nazwał po imieniu, 
Mój wzór i lepszych ode mnie poetów, 
Miłosnych pieśni i dźwięcznych sonetów, 
Nie słysząc, milcząc, szedłem w zamyśleniu, 
Patrząc na niego, lecz że stał w płomieniu, 
Płomień buchając coraz to goręcej, 
Ostrzegł, ażebym nie zbliżał się więcej. 
Gdym się napatrzył, tak patrząc nań długo, Odpłacę rzekłem moją ci posługą, 
Z zaklęciem, jakie obudza w nas wiarę I w oświadczeniu drugich, i w ofiarę. 
On rzekł: Głęboko wryły się twe słowa W mą duszę, nawet nie zmaże ich Lete: 
Lecz jeśli prawda rządzi twym mówieniem, 
Mów, za co zdradzasz słowem i spojrzeniem, 
Żeś na byłego tak łaskaw poetę? A ja: Dopóki trwa współczesna mowa, 
Pamięć w niej słodycz twych rymów przechowa. Patrz, mówił ten cień z postaci surowy Tu wskazał palcem idącego ducha Lepszym był swojej mowy robotnikiem. 
Pisząc rymowym i prozy językiem, 
Prześcignął wielu: rój głupców zaczyna Wynosić nadeń imię Simmussyna, Pozwól im bajać, wiatr im ten lub owy, 
Hałas, nie prawda, zawraca im głowy, 
Sąd ich rozumu i sztuki nie słucha. 
Z podobną wrzawą Guitona dawniej Wznosili w niebo ci krytycy sławni, 
Aż w końcu zdrowszym sądem czytelników Prawda zgłuszyła chwalców i krytyków. 
Teraz jeżeli masz przywilej z nieba, 
Z którym ci wolno stanąć przed klasztorem, 
Gdzie jest sam Chrystus zakonu przeorem, 
Zmów tam: Ojcze nasz! tyle tylko trzeba Dla mnie w tym świecie, gdzie pokutą śpieszym Gładzić grzech przeszły, a więcej nie grzeszym. 
Duch potem miejsca chcąc ustąpić może Drugiemu, który za nim szedł w pokorze, 
Zniknął w płomieniu, gdzie? oczy nie zgadną, 
Jak ryba w wodzie, kiedy idzie na dno. 
Widząc cień palcem wskazany, do cienia Podszedłem mówiąc: Dla twego imienia Znajdziesz w mym sercu miejsce honorowe. 
A cień uprzejmie tak zaczął przemowę: Tak się mi twoja cała osoba, 
I twe pytanie grzeczne podoba, 
Że kryć się nie chcę, milczeć nie mogę. 
Arnold me imię, wciąż po kolei Płacząc, to nucąc, idę w swą drogę: 
Patrząc w mą przeszłość łzą się zalewam, Gdy spojrzę w przyszłość okiem nadziei, 
Idąc co spieszniej, wesoło śpiewam. 
Ty, co dla wiecznych ducha korzyści, 
Idziesz, nie czując chłodu, gorąca, 
Tam, gdzie cię wzywa Moc wszechmogąca, 
Wspomnij, że moja dusza cierpiąca. 
Tak rzekł i zniknął w ogniu, co ich czyści. Pochód przez ogień do raju. 
Noc, 
Sen Dantego o Lei i Racheli. 
Wirgiliusz odchodzi. Punkt, skąd promienie pierwsze słońce miota Na Jeruzalem, na krwawe Golgota, Kiedy nad Ebro stoi Waga złota W samym zenicie, a Gangesu fale Grzeją się, płynąc w południm upale, Punkt ten był wtenczas zajęty przez słońce, Więc dla nas nikło dnia światło gasnące, 
W chwili, gdy anioł zjawił się wesoły. 
Na zewnątrz ognia wystając na poły, 
Stał i: 
Beati mundo corde śpiewał, 
A z piersi głosu strumienie wylewał. 
Potem: Iść wyżej nie wolno wam, duchy, 
Póki was płomień nie ugryzie zrazu, Idźcie w płomienie, biada, kto jest głuchy Na pieśń, co śpiewa z bożego rozkazu. 
Tak mówił anioł: stojąc blisko niego, 
Takem się uląkł głosu potężnego, 
Jakby kto grzebał mnie za życia w grobie. 
Patrząc na ogień wzniosłem ręce obie, 
Myśl wystraszona wciąż wyobrażała W ogniu, com widział, gorejące ciała. 
Wtem do mnie oba wodze się zwrócili: Synu, tu nie ma śmierci! rzekł Wirgili, Tylko jest męka czasem określona. 
Jeśli, przypomnij, nie zdjęła mię trwoga, 
Gdym cię na barki wsadził Geryjona, 
Czegóż się lękać będąc bliżej Boga? 
Gdybyś lat tysiąc stał wśród tych płomieni, 
Jednego włosa żar ci nie wyleni. 
Sprawdź to, co mówię, próbą doświadczenia, 
Połę twej sukni przytknij do płomienia. 
Śmiało, przez ogień bezpieczna twa droga. 
Lecz ja pomimo przekonania w duchu, 
Stałem jak wryty w ziemię głaz, bez ruchu. 
Upór mój z mojej czytając źrenicy, 
Wirgili do mnie rzekł trochę zmieszany: Jeden mur tylko, wierzaj, mój kochany, 
Przedziela ciebie tu od Beatrycy. 
Jak na głos: Tisbe! Pyram konający Otworzył oczy i obraz jej mżący Widział pod morwą, która odtąd nowe Jęła owoce rodzić rubinowe, Głos mego wodza, czułem, jak mi kruszy Kamienny upór wspomnieniem imienia, 
Co zawsze iskrą wybłyska z mej duszy. 
Wódz potrząsł głową, mówiąc: Czyliż mamy Stać tu, tak blisko będąc raju bramy? Wtem się uśmiechnął jak matka troskliwa, 
Co dziecka upór jabłkiem pokonywa. 
I wszedł przede mną w pośrodek płomienia, 
A Stacyjusza, który nas rozdzielał W tej drodze, prosił, aby mię ośmielał Idąc w krok za mną i robił zasłonę. 
W tym ogniu usta tak czułem spalone, 
Że chętnie piłbym szkło warem stopione, 
Takim upałem płomień mię dogrzewał. 
A mistrz mnie ciesząc wesół i ochoczy, 
O Beatrycze wciąż rozmowę toczy, 
I mówił: Zda się, już widzę jej oczy! Głos nas prowadził i nad nami śpiewał, Wyszliśmy z ognia na schody odkryte. 
Benedicti Patris mei, venite! 
Głos mówił z światła takiego, co przemógł Wzrok mój, że dłużej nań patrzeć już nie mógł. Zniża się słońce! mówił, blisko zmroku, 
Nie zatrzymujcie, lecz przyśpieszcie kroku, 
Nim jeszcze zachód nie jest zaczerniony. 
Ścieżka przez skałę szła od wschodu strony, 
Więc przerywałem przed sobą w tę stronę Promienie słońca niskie i zniżone. 
Jeszcześmy szczebli przebiegli niewiele, 
Zgadłem po moim cieniu, jak się ściele, 
Że już za nami zagasał blask słońca. 
I nim widnokrąg od końca do końca Noc osiągnęła sieciami ciemnoty, 
Każdy z nas, jakby zmrok do snu już morzył, 
Jak stał, na szczeblu swoim się położył, Iść dalej brakło siły, nie ochoty. 
Jak głodne kozy, wesołe i śmiałe, 
Rwąc trawę skaczą ze skały na skałę, 
A w żar południ leżąc przy strumieniu, 
Spokojnie żują, albo w groty cieniu: 
A pasterz, stojąc na swej lasce wsparty, 
Od zwierza trzyma wokoło nich warty, I jako pasterz w noc u drzwi zagrody, 
Czuwa, by zwierz mu nie rozegnał trzody, Ja byłem kozą, oni pasterzami, 
Skały zagrody naszej ostrokołem. 
Przez błękit widny pomiędzy skałami Widziałem gwiazdy jaśniejsze daleko Od tych, co widzim śmiertelną powieką. 
Tak rozważając i patrząc usnąłem Snem, który często ma wieści uprzednie O tym, co być ma, jakby przepowiednie. 
W godzinie, myślę, gdy Wenus płomienna Ogniem miłości od wschodu przez chmurę Pierwsze promienie rzucała na górę, 
Przyśniła mi się cudna mara senna: 
Niewiasta młoda idąca przez błonie, 
Zbierała kwiaty, to wieńce z nich wiła, 
A śpiewającą pieśnią tak mówiła: O! jeśli wiedzieć chce ciekawość czyja, 
Kto jestem? powiedz, nazywam się Lia, 
Że idąc, gdzie mię woń kwiatów owionie, 
Wszędzie wyciągam moje białe ręce, 
Aby je uszczknąć dla siebie na wieńce. 
Chcąc się podobać przed zwierciadłem sobie, 
Tu zbieram kwiaty i wieńce z nich robię, Lecz moja siostra Rachela dzień cały Siedzi i patrzy w zwierciadeł kryształy: 
Ona swe piękne lubi widzieć oczy, 
Ja pracę rąk mych, lubię strój uroczy, Ją poglądanie, mnie czyn zadowolą. 
Już brzask, dnia goniec, powietrze przeniknął, Dla wracających tym milszy pielgrzymów, 
Blisko ich kraju, gdy rodzinne pola Brzask ten oświeci, kłąb rodzinnych dymów. 
Ciemność pierzchała, a z nią sen mój zniknął. 
Wstałem, przede mną wstali mistrze moi: Ten słodki owoc, za którym wciąż ludzie Po tylu drzewach gonią w takim trudzie, 
Dzisiaj zupełnie twój głód zaspokoi. 
Wirgili do mnie mówił tymi słowy. 
Żadne kolędne, podarek gotowy, 
W pociesze słowom takim nie wyrówna. 
A chęć iść wyżej tak była gwałtowna, 
Że z każdym krokiem stóp moich łoskotu, 
Czułem, jak rosły mi skrzydła do lotu. 
Gdy całe schody przeszliśmy pod nami, 
Najwyższy stopień dotknąwszy stopami, 
Wirgili mówił, wzrok utkwiwszy we mnie: Ogień mający czas i ogień wieczny Widziałeś synu, to kres ostateczny Drogi przebytej z tobą tak przyjemnie, 
To punkt, za którym nic widzieć nie mogę. 
Aż tu mój rozum wskazywał ci drogę, 
Teraz sam musisz próbować sił własnych, 
Za przewodniczkę obierz własną wolę, Ty już wyszedłeś z dróg stromych i ciasnych. 
Patrz, oto słońce błyszczy na twym czole, 
Patrz, krzewy, trawy kwiatem szachowane Same z tej ziemi wschodzą niezasiane Nim ci radością błysną piękne oczy, 
Co przyjść do ciebie znagliły mię łzami, 
Tymczasem siadaj, chodź między kwiatami, 
Niech cię pieszczota ich woni otoczy. 
Odtąd nie słuchaj mych rad i rozmowy, 
Masz wolnej woli sąd prosty i zdrowy: 
Byłby zaiste w tym błąd rozumowy, 
Gdybyś nie działał, jak chce twoja wola, Więc koronuję cię na twego króla. Oddział III. 
Raj ziemski. 
Szósty poranek podróży. 
Gaj. 
Strumień. 
Matylda. Żądny obejrzeć wewnątrz i wokoło Wdzięk boskiej, wonnej i gęstej dąbrowy, 
Co łagodziła blask dnia porankowy, 
Z niecierpliwością rzuciłem brzeg skały I szedłem z wolna przez pole i z wolna, 
Aż mię owiała woń kwiatów okolna. 
Powietrze słodkie musnęło mi czoło, 
Niezmienne, świeże jak powiew majowy, Liście drżeć skore w tym lubym powiewie, 
Wszystkie się na wstecz w tę stronę skłaniały. 
Gdzie pierwszy cień swój rzuca góra święta. 
Jednak zagięte gałęzie i chrusty Tak nie zboczyły od liniji prostej, 
Ażeby na ich wierzchołkach ptaszęta Przestały śpiewać i ćwiczyć się w śpiewie. 
Wesołe siedząc i nucąc na drzewie, 
Witały ranek pomiędzy liściami, 
Mieszającymi swój szmer z ich pieśniami. 
Taki szmer szumi na pola i lasy, 
Z gałęzi sosen nad brzegiem Chiassy, 
Kiedy dmie Eol duszące Siroko. 
Choć z wolna idąc, w las wszedłem głęboko, 
Aż w leśnych błędach gubiło się oko. 
I oto krok mój w chaosie zadumień Nie mógł iść dalej, zatrzymał mię strumień, 
Którego drobne fale w lewą stronę Zginały trawy przy nim urodzone. 
Najczystsze wody po ziemi rozlane Byłyby mętne z wodą porównane, 
Która nie kryje żadnej rzeczy na dnie: 
Chociaż jej przeźrocz cień osłania wieczny, 
Przez który księżyc i promień słoneczny Do jej fal jasnych nigdy się nie wkradnie. 
Stanąłem, oczy za strumień posłałem, 
Drzew rozmaitość podziwiać z zapałem. 
I tam jak przedmiot gdy się zjawi nowy, 
Każdą myśl inną wywietrza z głowy, 
Widziałem damę, po kwietnych zieleniach Idąc, nuciła i kwiaty zbierała, 
Jakimi łąka jej drogę dzierzgała. Ty, co się grzejesz w miłości promieniach, 
O piękna! rzekłem: jeśli z lic twych zgadłem, 
Zbliż się do zdroju, śpiewaczek królowo, 
Abym, co śpiewasz, mógł słyszeć twe słowo. 
Ty przypominasz mi ową dolinę, 
Z której porwano piękną Prozerpinę, 
I chwilę, gdy ją straciła jej matka A ona świeżość wiośnianego kwiatka. 
Gdy tanecznica skoczne kręgi toczy, 
Sama na sobie obraca się długo, 
Zaledwo jedną mknie stopą przed drugą: 
Tak się na kwiatach lotem błyskawicy Zwróciła ku mnie, podobna dziewicy, 
Która w dół spuszcza swoje skromne oczy. 
Ona odmową prośby mej nie drażni, 
Tak blisko smugiem podeszła murawy, 
Żem mógł jej słowa słyszeć najwyraźniej. 
Ledwo stanęła nad pięknym strumieniem, 
Tam, gdzie nadbrzeżne w nim kąpią się trawy, 
Już mię darzyła oczu podniesieniem. 
Wątpię, czy żywszym spod rzęsów promieniem Wenus błysnęła, czując ból od strzały, 
Gdy ją niebacznie ranił syn jej mały. 
Z prawego brzegu wciąż się uśmiechały Jej usta do mnie, kwiaty, jakie zrywa, 
Bez nasion rodzi ta ziemi szczęśliwa. 
Strumień nas dzielił ledwo o trzy kroki, 
Lecz Hellespontu rozdąsana fala, 
Gdzie most Kserksesa w swe tonie zawala, Dla dumy ludzkiej dziś jeszcze wędzidło, 
Tak Leandrowi nie była obrzydłą, 
Gdy między Sestos a Abidos pływa: 
Jako był dla mnie ten strumień głęboki, 
Który natenczas mój przechód zapierał, 
A sam przede mną swych wód nie otwierał. Jesteś mówiła tu jeszcze gość nowy, 
Może mój uśmiech, coś dostrzegł z daleka, 
W miejscu wybranym na gniazdo człowieka, 
Dziwi cię, wzbudza jakieś podejrzenie? 
Lecz światło z psalmu: Boś ucieszył, 
Panie, 
W zmroku twej myśli wejdzie jak zaranie. 
Ty, coś mię prośbą wyzwał do rozmowy, 
Gdy chcesz ode mnie o czym innym wiedzieć, 
Przyszłam gotowa tobie odpowiedzieć, 
Wszelkich zapytań rozwiązać zwątpienie. Woda, mówiłem szelest tej dąbrowy, 
Z jedną mi rzeczą nie godzą się dziwnie, 
O której naprzód słyszałem przeciwnie, 
I nową wiarę wyzywa do boju. Powód tej rzeczy gdy objaśnię lepiej, Rzekła, rozproszę mgłę, co ciebie ślepi. 
On arcydobro, gdy zrąb świata złożył, 
Człowieka dobrym i dla dobra stworzył: 
Jako zadatek wiecznego pokoju Dał mu to miejsce, człowiek z własnej winy Krótkie, nie długie liczył tu godziny, Uczciwe śmiechy i słodkie wesele Na łzy wymienił i smutków tak wiele! 
Aby wyziewy, co z wody i ziemi Wznosząc się w chmury stają się ciepłemi, 
Nie przyczyniły człowiekowi wojny, 
Góra ta w niebo wznosi wierzch spokojny I żadna burza jej skał nie dotyka Od punktu, w którym na drzwi się zamyka. 
Więc jak powietrze po koła obwodzie Wiruje pierwszym ruchem popychane, 
Jeśli to koło zniskąd nieprzerwane: 
Skał tych wyżynę ruch podobny bodzie, 
Choć od burz wolna w tym eterze czystym, Kołysze las ten szumem uroczystym, 
Dlatego właśnie, że jest gęstolistym. 
I tymże ruchem kwiaty kołysane Sycą powietrze swej treści przymiotem, 
Powietrze wzajem wirowym obrotem Kołując wonne ich treści rozwiewa, 
I wasza ziemia, o ile jest godna Płodniejszej strefy, ile sama płodna, 
Kwiaty, rośliny, rozmaite drzewa Zapładza, krzewi dla bożego ludu. 
I tam, zaiste, żadnego w tym cudu Nie będziesz widział, jeżeli roślina Bez widnych nasion kiełkować zaczyna. 
Wiedz, tu, gdzie jesteś, że ta święta rola Różne nasiona w swym łonie zespola, 
Że rodzi takie owoce i kwiecie, 
Jakich nie uszczknął nikt na waszym świecie. 
Woda, co widzisz, nie tryska z tej żyły, 
Którą tumany i deszcze poiły, 
Jak zdrój, co wzbiera nad brzegi i ginie, Ona z krynicy wiekuistej płynie I z woli bożej kruż napełnia cały, 
Ile wylewa przez te dwa kanały. 
Pierwszy, z którego wszyscy piją radzi, 
Ma moc, że zaraz pamięć grzechu gładzi, Drugi powraca żywe przypomnienie Dobrodziejstw ducha i jego zasługi. 
Ten zwie się Lete, a Eunoe drugi, 
On wtenczas działa, kto pił wód tych dwoje. 
Smak jego wody jest nad wszystkie zdroje: 
Choć masz, zaiste, dość syte pragnienie, 
Z szczególnej łaski dam przydatek nowy, 
Wierząc, że tobie nie braknie ochoty, 
Słuchać, co powiem nad zakres rozmowy. 
Poeci dawniej śpiewając wiek złoty, 
Stan jego błogi, może w swoim czasie Marzyli o tym miejscu na Parnasie. 
Tu szczep człowieka wzrósł czysty, bez plamy, 
Tu wieczna wiosna, tu wszelkie owoce, 
Nektar, o którym wciąż ich pieśń świegoce, 
O którym ludzie tak wiele bajali. 
Wtem się zwróciłem do poetów moich I uśmiech z lic ich widziałem oboich, 
Z jakim ostatnich objaśnień słuchali: 
Potem zwróciłem wzrok do pięknej damy. Pochód zwycięski prawdziwego Kościoła objawia się na przeciwnym brzegu strumienia. Jak zakochana, co słodką rozmową Albo przegrawką swoją pieśń przeplata, 
Ona tak zwrotkę zanuciła nową: 
Beati, quorum tecta peccata. 
Potem jak nimfy samotnie błądzące W cienistych gajach, brzegami potoków, 
Ta szuka cienia, ta chce widzieć słońce, 
Ona szła z wolna przeciw rzeki biegu, Według niej szedłem drugą stroną brzegu. 
Jeszcześmy może nie uszli stu kroków, 
Gdy oba brzegi swój zakręt złamały W sposób, żem na wschód obrócił się cały. 
Krótko tak szliśmy przeciw wschodu słońca, 
Gdy piękna dama do mnie się zwróciła, Mój bracie, patrzaj i słuchaj mówiła. 
Wtem las jak wielki, od końca do końca Blask nagły przebiegł, złudzona źrenica Kazała wierzyć, że to błyskawica. 
Lecz gdy ta szybko przepada jak wschodzi, 
A blask ten coraz żywsze ognie niecił, 
Którymi w końcu cały las oświecił, 
Mówiłem w myśli: Skąd ten blask pochodzi? 
W powietrzu jasnym słodkie wiały śpiewy, 
Wtedy ja z dobrej żarliwości ducha Jąłem wyrzekać na zuchwałość Ewy, Bo tam, gdzie ziemia i gdzie niebo słucha, 
Jedna niewiasta, ledwo że wyrosła, 
Już być pod jakąś zasłoną nie zniosła: 
A gdyby pod tą została zasłoną, 
Mógłbym i prędzej, i dłużej zaiste Uciech tych słodycz czuć niewysłowioną. 
Wielkim zadatkiem uciech kołysany Wiecznych, mających trwanie rzeczywiste, 
Gdy szedłem z wolna i cały zmieszany, 
Powietrze jakby ogniem zapalone Buchnęło światłem przez liście zielone: 
Dźwięk słodki, cośmy słyszeli już wcześniej, 
Stał się wyraźną, czystą nutą pieśni. 
O! jeślim cierpiał dla was, święte panny, 
Głód, chłód, bezsenność i trud nieustanny, 
Waszej pomocy ja tu wezwać muszę, Niechaj Helikon zaleje mi duszę, 
Niech Uranija z sióstr swych gronem całem Łaskawie mojej pieśni nie zaprzeczy, 
Włożyć w rym trudne do pojęcia rzeczy. 
Zdało się, złotych siedem drzew widziałem, 
Będąc złudzonym zbyt wielką przestrzenią, 
Pomiędzy nami a nowym przedmiotem: 
Lecz gdy do tyla zbliżyłem się potem, 
Że przedmiot zmysłom kłamiący złudzeniem Zaprzestał zwodzić oczy oddaleniem, 
Władza, co wiąże z rozumem rozmowę, 
Rzeczywistością rozwiała błąd cały: 
Widzę, świeczniki złotem się promienią, 
Słyszałem, głosy: Hosanna! śpiewały. 
Z świeczników w sklepy niebios lazurowe I czyste biła światłość więcej lśniąca Niż w północ w środku pełni od miesiąca. 
Pełen podziwu, gdzie stał mój Wirgili, 
Zwróciłem oczy, lecz i on w tej chwili Odrzekł mi nie mniej zadziwionym wzrokiem. 
Znów na wysokie spojrzałem świeczniki, 
Które szły do nas powolniejszym krokiem, 
Niźli do ślubu idzie panna młoda. Przecz rzekła dama w te złote ozdoby W te żywe światła tak wraziłeś oczy, 
Że nic nie widzisz, kto za nimi kroczy? I jakby z tyłu szły ich przewodniki, 
Widziałem w bieli ubrane osoby, 
A taka białość, jaka szat ich była, 
Nigdy na ziemi oczom nie świeciła. 
W lewo błyszczała taka jasna woda, 
Gdyby źrenica gdzie indziej zwrócona Mogła w nią spojrzeć, moja lewa strona Jak we zwierciadle w niej by się odbiła. 
Gdy już doszedłem, gdzie z tym gronem całem Dzielił mię tylko wąski nurt potoku, 
Chcąc lepiej widzieć, zatrzymałem kroku. 
Przodem idące płomienie widziałem I jak powietrze w tyle malowały W barwiste pręgi, które pozór miały Pędzlów ciągnących na dłuż linijami: 
Gdy w górze błyszczał łuk z siedmiu pręgami, 
Jakimi dla nas zdobi niebo czasem Słońce swym łukiem, księżyc swoim pasem. 
Gdy te sztandary już nikły w oddali, 
Jakby ich pochód wódz urządził biegły, 
W przedziałach świecznik każdy postępuje O dziesięć kroków od siebie odległy. 
Pod pięknym niebem, które opisuję, 
Dwudziestu czterech starców szło parami, 
W wieńcach z liliji, a wszyscy śpiewali: Między córkami Adama zrodzona, 
Piękna, na wieki bądź błogosławiona! Gdy z brzegów kwieciem i murawą słanych Odeszły dalej stopy tych wybranych, 
Jak wschodzą gwiazda za gwiazdą i gorą, 
W ślad za starcami szło znów zwierząt czworo, A liść zielony każde wieńczył zwierze, 
A każde miało aż skrzydeł sześcioro, 
A mnóstwem oczu pokryte ich pierze. 
Oczy Argusa tak by przenikliwe Miały spojrzenia, gdyby były żywe. 
Na opisanie kształtów ich postaci Rymów oszczędna moja pieśń nie traci, Trudno być datnym, daruj czytelniku, 
Kto ma przed sobą wydatków bez liku. 
Ezechijela czytaj, jego karty Tak je malują, jak widział widzeniem Ze stref dalekich lodowatej ziemi Idących z wichrem, śniegiem i płomieniem. 
Jak są w tych księgach, tam były takiemi, 
Prócz liczby skrzydeł, o których rzekł ciemno, Jan, co mu przeczy, w tym zgadza się ze mną. 
Pomiędzy czworgiem zwierząt plac otwarty Wóz tryumfalny zamykał, toczony Na swych dwóch kołach, gryf był doń wprzężony. 
Gryf w niebo wznosił swoje skrzydła długie, 
Przez pas środkowy, przez trzy i trzy drugie, 
A wszystkie siedem bez szkody przecinał: 
Wierzch skrzydeł niknął, tak je wzwyż rozpinał Gryf, gdzie był ptakiem, w części swego ciała Miał członki złote, w innych się mieszała Z barwą czerwoną barwa srebra biała. 
Wozem tak pięknym nie woził Rzym stary, 
Tryumfatory swoje i cezary: 
Przy nim ubogim byłby rydwan słońca, 
Który zbłąkany zgorzał od gorąca Na prośbę Ziemi, jej modlitwy tkliwej: 
Tak chciał Jowisza wyrok sprawiedliwy! 
A trzy niewiasty z prawej wozu strony Biegły, krąg wiążąc tańcem zatoczony, Jedna tak była czerwona z wejrzenia, 
Ledwo ją mógłbyś ujrzeć wśród płomienia. 
Druga zielona, jakby jej budowa Ciałem i kością była szmaragdowa, A trzecia biała jak śnieg spadły świeżo. 
Niewiasta biała na przemian z czerwoną, 
Zda się wodziły tańcujące grono, Na pieśń z nich trzeciej w takt różny nuconą, 
Tancerki wolniej albo prędzej bieżą, 
W lewo od wozu, poza jego kołem, 
Tanecznym kręgiem przemykały społem Cztery niewiasty całe w czerwień strojne, 
Taktem z nich jednej mierząc kroki swoje, 
Tej, co na czole miała oczu troje. 
W ślad za tym chórem, który pokazałem, 
Idących z tyłu dwóch starców widziałem, 
Chód ich poważny, spojrzenia spokojne. 
Pierwszy, wielkiego uczeń Hipokrata, 
Co od natury wziął pociąg i wzory, 
Jak darzyć zdrowiem najmilsze jej twory. 
Drugi gdzie indziej, zda się, myślą lata, 
Miecz jego ostry błyszczał tak daleko, 
Ażem się uląkł, choć stałem za rzeką. 
W kolej szli czterej pokornej postaci: 
A za orszakiem swych w Chrystusie braci Poważny starzec szedł jeden i śpiący, Lecz we śnie twarz miał bystrą i natchnioną. 
Siedmiu ostatnich, jako pierwsze grono Równe ubrani, w tym różnica cała, 
Że głów równianka nie wieńczyła biała, 
Lecz róże, kwiaty barwy gorejącej. 
Przysiągłbyś patrząc z daleka oczami, 
Że płomień już ich pali nade brwiami. 
Gdy wóz przede mną zatoczył się kołem, 
Grzmot dał się słyszeć, wszyscy, co szli społem, 
Jak gdyby iść im zakazano dalej, 
Ze świecznikami swój pochód wstrzymali. Pochód staje. 
Beatrycze, jeszcze zasłoniona, mówi o Dantego miłości ku niej i sprzeniewierzeniu się jej: główna myśl Boskiej komedii, analogicznie do pieśni II Piekła. Kiedy pierwszego ten siedmiogwiazd nieba, Który nie wschodzi, nigdy nie zachodzi I nie znał innej chmury prócz zasłony Przez grzech na jego światłość narzuconej, 
Który świat uczył, jak żyć i strzec trzeba Swych powinności, jak nasz sterem łodzi Zręcznie obraca, że łódź w port swój wchodzi, 
Wstrzymał swój pochód, ci, co pierwej przyszli Przed gryfem, oczy zwrócili i myśli Do wozu jako do swego pokoju. 
Jeden z tych starców jak niebieski goniec Potężnym śpiewem wykrzyknął na koniec, 
Trzy razy wtórząc: Przyjdź w godowym stroju, 
Oblubienico! rzuć cedry libańskie! I wszyscy po nim koleją nucili. 
Jak szybko w sądny dzień błogosławieni Powstaną z grobów, nucąc alleluja Odzyskanymi na koniec głosami, Tak na śpiew starców z wozu tejże chwili Ze stu posłańców wieczności powstało: Błogosławiony! który w imię Pańskie Przychodzisz, wszyscy rzekli zachwyceni. 
Gdy krzyk ten wzleciał i w powietrzu buja, 
Potem wzwyż wkoło rzucając kwiatami: Sypcie lilije pełnymi garściami. 
Widziałem przedświt, jak wschodnią część całą Niebo rumieni, a ile wzrok sięga, 
Stroi pogodą resztę widnokręga. 
Widziałem, z cieniów jak wybłyska słońce, 
Rannymi mgłami blask swój łagodzące W sposób, że mogłem na to świata oko Poglądać długo, tak w nim zatopiony Przez obłok kwiatów, dziw nad wszystkie dziwy! 
Co z rąk anielskich wznosił się wysoko, 
A potem spadał na wóz i wokoło, 
Świętą niewiastę postrzegłem szczęśliwy. 
Twarz jej świeciła spod białej zasłony, 
Oliwny wieniec oplatał jej czoło, 
Płaszcz wiał z jej ramion jak szmaragd zielony, 
Suknia czerwona jako płomień żywy. 
Duch mój, co z dawna i długo odwykał Podziwem, trwogą drżeć w jej obecności, 
Poznał ją łatwo bez pomocy oka I poczuł dawnej potęgę miłości Przez skryty pociąg, jaki z niej wynikał. 
Ledwo przez oczy tajemniczy skutek Poczułem siły, co jak błysk z wysoka Jeszcze zraniła mię w dzieciństwie mojem, W lewą zwróciłem oczy z niepokojem, 
Jak małe dziecko, co bieży i łowi Matkę za rękę, czując strach lub smutek, 
Aby te słowa rzec Wirgiliuszowi: Każda krwi kropla drży we mnie i pali, 
Poznaję ślady dawnego płomienia. 
Lecz już Wirgili znikł i był w oddali, 
Wirgili, wódz mój i ojciec zarazem, 
Który skłoniony jej słodkim rozkazem, 
Aż tu mię przywiódł dla mego zbawienia. 
Nawet raj ziemski po takim rozstaniu Nie zmniejszył smutku, w łez moich wezbraniu Twarz chociaż rosą omyta czyśćcową, 
Z goryczy płaczu sczerniała na nowo. Dante! że ciebie porzucił Wirgili, 
Czegóż masz płakać? płacz hamuj tej chwili, 
Łzy twe zachowaj na ból innej rany. 
A jak admirał dbały o cześć flagi Sam robi przegląd swej floty zebranej, 
Nowotnym majtkom dodając odwagi, 
Patrzy, jak wiążą kotew do powrozu, Tak, gdy na brzmienie mojego imienia Jam się odwrócił, a które tu wzmienia Pieśń przez konieczność, z lewej strony wozu, 
Już z uprzedniego znajoma widzenia, 
Pośród aniołów godowego koła Stała niewiasta i ku mnie bez przerwy Z tej strony rzeki swe oczy zwracała, 
Chociaż zasłona, spadając z jej czoła, 
Gęsto dzierzgana liściami Minerwy Większą część rysów jej twarzy skrywała, Z gestem pogardy jak gniewna królowa, 
Mówiła dalej, jak mówca, co chowa Na koniec mowy najgorętsze słowa: Patrz, a mnie poznasz, jam jest Beatryce! 
Jak śmiałeś wstąpić na tę górę żywy, 
Tu, kędy mieszka tylko duch szczęśliwy? Na jasne wody spuściłem źrenice, 
Lecz je po chwili podniosłem od wody, 
Patrząc w nią, wstyd mi czerwienił jagody. 
Jak matka dziecku, tak ona surową Wydała mi się, choć pełna słodyczy, 
Czułem w pieszczocie jej słów jad goryczy. 
Ona umilkła, a wzwyż nad jej głową Poczęli nagle śpiewać aniołowie: W tobiem ja, 
Panie, położył nadzieję! Aż psalm na wierszu ucięli w połowie! Tyś mię postawił na miejscu przestronnem. 
Jak śnieg na górach osiwiałych szronem, 
Co od północy grodzą ziemię włoską, 
Gdy tchnie słowacki wiatr, nagle twardnieje, 
Potem promieniem rozmiękczony słońca Płynie jak świeca w ogniu topniejąca, Podobnie stałem z suchymi oczyma, 
Przed posłyszeniem pieśni, której nuta Zawsze wtór nutom sfer niebieskich trzyma. 
Gdy się wsłuchawszy w melodyję boską, 
Pojąłem w końcu, że ta pieśń współczuta Zdradza współczucie ich nad moją troską Większe, niż gdyby powiedzieli: Siostro! 
Dlaczego z nim się obchodzisz tak ostro? Lód, co me serce owiał chłodem mrozu, 
Z zakrzepłym bólem, oczyma, ustami, 
Topniejąc płynął westchnieniem i łzami. 
Lecz ona w prawą obrócona z wozu, 
Rzekła do istot litościwych nieba: Wasze w dniu wiecznym tak wielkie czuwanie, 
Że wam nie kryje ni noc, ni zaspanie Jednego kroku, co zrobi stulecie Pielgrzymujące po doczesnym świecie. 
Z większym staraniem i dłuższą daleko Dam wam odpowiedź, jak dla was potrzeba, 
Aby mię pojął płaczący za rzeką, By błąd i boleść w nim jak dwa ciężary Na jednej szali były jednej miary. 
Nie tylko wpływem wielkich sfer i słońca, 
Co każde ziarno prowadzą do końca, 
Według gwiazd biegu, lecz przez łaski boże, 
Których deszcz w duszę wsiąkając głęboko, 
Lotne jej treści wznosi tak wysoko, 
Że się wzrok do nich przybliżyć nie może, 
On był w swym życiu nowym tak szczęśliwy, 
Że wszelki nałóg prawy i godziwy Mógłby w nim skutki wyrodzić cudowne. 
Ale zły siewca ma plony nierówne, 
Grunt złą uprawą często chwasty kryły, 
Im więcej w sobie ma rodzajnej siły. 
Czas jakiś, póki, a był to czas błogi, 
Moje dziecinne świeciły mu oczy, 
Wodziłam jego na tor prostej drogi: 
Ale stanąwszy w progu mej młodości, 
Gdy z ciała w życie wstąpiłam duchowe, 
On mnie zapomniał dla innych piękności. 
Gdy duch mój w piękność rósł i cnoty nowe, 
W nim ciągle płowiał mój obraz uroczy. 
Potem samochcąc zszedł na drogi krzywe, 
Gonić dóbr ziemskich obrazy kłamliwe, 
Co swych obietnic dotrzymać nie mogą. 
Daremnie jego przez sny i natchnienia Chciałam odwołać w przeszłość dlań tak błogą, 
On spadł tak nisko! z środków wyczerpnionych Pozostał jeden dla jego zbawienia, 
Dać jemu poznać męki potępionych. 
Dlatego otchłań zwiedziłam głęboką Śmierci i grzechu! o czym wiecie sami, 
By skłonić wodza prośbami i łzami, 
Aby wprowadził jego tu wysoko. 
Przedwieczny zakaz boży przez poetę Byłby złamanym, gdyby przeszedł Letę I chciał kosztować takich wód do syta, 
Nie zapłaciwszy łzami skruchy myta. Dante spowiada się przed Beatrycze. 
Zanurza się w strumieniu i przekracza go. 
Beatrycze zdejmuje zasłonę. Ty, który stoisz poza świętą rzeką, 
Tymi mówiła Beatrycze słowy, 
Zwracając do mnie samo ostrze mowy, 
A której cięcia tak bolą i pieką. Mów, czy to prawda? wielkie oskarżenie, 
Spowiedzią twoje oczyszczaj sumienie. 
Stałem zmieszany, ze zbytku wzruszenia Głos mój, nim wyszedł, stracił siłę brzmienia. 
Czekała trochę, potem tak mówiła: Mów, nie myśl długo, twych błędów wspomnienia Jeszcze ci woda Lety nie zgładziła. 
Strach tak potężnie głos we mnie zatłumiał, 
Że ledwom ciche Tak wymówić umiał, 
Że trzeba było patrzeć okiem umieć, 
Chcąc po ust ruchu jego dźwięk zrozumieć. 
Majdan gwałtownie gdy naciągnie ręka, 
Zarazem struna i łuk cały pęka, 
Strzała mniej szybko dobiega do celu, Takem złamany był od wrażeń wielu, 
Tyle wzdychałem i płakałem tyle, 
Że głos w swym przejściu spóźnił się o chwilę. 
Wtem ona: Kiedy iskrę po iskierce Wciąż dorzucając do twych żądz niewinnych, 
Miłością dobra zatliłam twe serce, 
Po którym żądza nie widzi dóbr innych, Mów, jaki łańcuch lub przekop głęboki Na drodze dobra zatrzymał twe kroki, 
Żeś musiał stracić nadzieję iść dalej? 
Jakie korzyści i jakie pieszczoty Urzekły ciebie, że wstyd cię nie pali Ciągle uganiać tak błędne przedmioty? Westchnąłem gorzko, usta zmordowane, 
Jąkając słowa krótkie i urwane, 
Ledwo dość miały sił do odpowiedzi. 
Płacząc, mówiłem: Obecne rozkosze Dawny mój zapał studziły po trosze, 
Odkąd twarz twoja skryła się przede mną. 
A ona: Szczerym bądź w twojej spowiedzi, 
Nie zmniejszysz winy, tłumacząc ją ciemno, 
Gdy ją skroś widzi oko spowiednika. 
Wiedz, gdy wyznanie grzechu się wymyka Ze skruszonego żalem ust grzesznika, 
Tu kamień młyński z wiekuistej rady W obrocie swoim tępi ostrze szpady. 
Jednak chcąc wstydu oszczędzić dla ucha I gdybyś potem uznając rzecz marną, 
Słuchać mógł syren z większym hartem ducha, 
Słuchaj, a odsuń wszelkie łez twych ziarno. 
Tam ciało moje w mogile zamknięte Mogłoby natchnąć cele życia święte, Nigdy natury albo sztuki dzieło Większą rozkoszą ciebie nie natchnęło, 
Jak moje piękne, gdzie żył duch mój, ciało, 
A które teraz w proch się rozsypało. 
Gdy przez śmierć moją arcyrozkosz taka Znikła dla ciebie, czyż piękność czasową Po mojej mogłeś pożądać na nowo? 
Na pierwszy postrzał kłamliwych słodyczy Tyś był powinien wzrok zatopić w niebie, 
Wiedzieć, że stamtąd ja patrzę na ciebie, 
Ja, duch wcielony w byt już niezwodniczy. 
Nie powinieneś był zwyczajem ptaka Spuszczać twych skrzydeł, by czekać ran nowych Z oczu dziewczyny lub z jej ust różowych, 
Lub od uciechy równie krótkotrwałej. 
Ptak dziecię czeka na dwa, trzy wystrzały, 
Lecz w oczach ptaka, co z dawna porosły W pierze i pióra, może mieć lot wzniosły, 
Daremnie łowiec nastawuje sieci. 
Darmo łuk ciągnie, strzała nie doleci. 
Jak gdy do winy przyznają się dzieci, 
Milczą i prosto stoją przed starszemi, 
Tylko ich oczy wstyd spuszcza do ziemi, Podobnie stałem, a ona tak pocznie: Gdy mnie słuchając bolejesz widocznie, 
Podnieś twą brodę, boleść, co cię tłoczy, 
Poczujesz żywiej patrząc w moje oczy. 
Dąb czerstwy z mniejszym upada oporem Przed huraganem albo pod toporem, 
Jak ja podniosłem brodę z jej rozkazu: 
Gdy twarz przez brodę, całość przez część zowie, 
Słów gorzkich żądło poczułem do razu. 
W chwili, gdym moje podnosił źrenice, 
Przestali rzucać kwiaty aniołowie, 
Wzrok mój nieśmiały padł na Beatrycę Patrzącą w gryfa postać promienistą, 
W jednej osobie z naturą dwoistą. 
Choć pod zasłoną stała poza rzeką, 
Od siebie samej piękniejsza daleko I tym piękniejsza, że wdziękami swemi Drugich piękności nie ćmiła na ziemi. 
Żal jął boleśnie piec mię jak pokrzywą, 
Żem ją zapomniał, kochając tak żywo, 
Dla marnych uciech, światowej głupoty. 
W serce me żądło ukłuło zgryzoty, 
Padłem omdlały, co się we mnie działo, 
Ona, przyczyna, znała boleść całą. 
Potem zewnętrzne gdym odzyskał zmysły, 
Nade mną stała ta samotna dama, 
Której mi oczy uprzednio zabłysły. 
I jakby biorąc mię w swoją opiekę, Wstań, wstań, mówiła a idź za mną dalej. 
Po same usta wciągnęła mię w rzekę, 
Ręką mnie wlokąc za sobą, a sama Jak lekka łódka szła lekko po fali. 
Gdyśmy do brzegu szczęśliwego przyszli: Oczyść mię! słodki psalm dźwięczał przez chwilę, 
Słodyczy nuty pióro nie określi. 
Głowę mą piękna objęła kobieta I zatopiła mnie w wodę o tyle, 
Żem się przez usta jej napił do syta. 
Tak skąpanego przedstawiła z wody Czterem tancerkom przecudnej urody, 
Które mię swymi oplotły rękami, 
Mówiąc i nucąc zgodnymi głosami: Tu nimfy, w niebie jesteśmy gwiazdami, Pierwej nim przyszła na świat Beatryce, 
Nas przeznaczono na jej służebnice. 
My zaprowadzim ciebie przed jej oczy, Gdybyś ich światła mógł znieść ogień żywy, 
Oto na stronie stoi niewiast troje, 
Które wzrok mają więcej przenikliwy, 
Ich wzrok zaostrzy mdłe spojrzenie twoje. 
Tak głosem brzmiącym jako śpiew uroczy, 
Zarazem wszystkie śpiewając mówiły: 
Mnie przed popiersiem gryfa postawiły, 
Gdzie Beatrycze stała ku twarzą. 
I rzekły: Nie szczędź wzroku, bo tu z nami Przed znajomymi stoisz szmaragdami, 
Skąd już ci miłość ciskała swe strzały. 
Wtem żądz tysiące, co jak skry się żarzą, 
Wzrok mój w promiennych oczach zatapiały, 
Które bez przerwy na gryfa patrzały. 
Jak słońce w szklannych lub wodnych przeźroczach, 
Postacią jedną, to drugą widomie Gryf się promienił w Beatrycy oczach. 
Zważ, czytelniku, moje zadziwienie, 
Gdy gryf, widziałem, stojąc nieruchomie, 
Sam się przekształcał w swój obraz obfity: 
Podczas gdy pełna wesela i trwogi Dusza ma pokarm kosztowała błogi, 
Który nas sycąc pobudza łaknienie. 
Snadź z wyższych szczebli znowu trzy kobiety Zstąpiły na brzeg lekkimi stopami, 
Na wzór aniołów z tańcem i pieśniami. 
Pieśń była taka: Pojrzyj, 
Beatryce, 
Twój wierny patrzy w twe święte źrenice, 
Przeszedł mil tyle, aby cię oglądać. 
Przez łaskę, jeśli możem łaski żądać, 
Odsłoń mu usta, niech twą piękność drugą Pozna na końcu, nie kryj jej tak długo! O! ty, światłości blasku wiekuistej, 
Kto pił z Parnasu studni przeźroczystej, 
A pijąc ciągle, zbladł, wysechł z pragnienia, Któż by nie zadrżał bojaźnią tajemną, 
Ważąc się kreślić ciebie, gdy przede mną, 
Gdzie sfer melodią niebo się ocienia, 
W powietrzu jasnym, spod kwiatów obłoku, 
Siebie odkryłaś, błysnęłaś mi w oku! Widzenie się z Beatrycze połączenie z łaską bożą. 
Pochód zwraca się na prawo, ku drzewu poznania. 
Rydwan pozostaje tu Chrystus i Święci znikają. 
Beatrycze zstępuje. 
Widzenie dziejów widomego walczącego Kościoła. Tak były moje oczy wytężone, 
Dziesięcioletnie gaszące pragnienie, 
Że inne zmysły wtrąciły w uśpienie, Oczy jak murem z dwóch stron zasłonione, 
Na wszystko inne patrzyły bez troski: 
Tak silnie uśmiech mojej pani boski Ciągnął mnie do się dawnymi sieciami. 
Wtenczas twarz moją gwałtownie rękami Zwracały w lewo nimfy i mówiły: Oczy się jego zanadto wpatrzyły. 
Stan przykry, jaki czujem w naszym oku, 
Gdy uderzona powieka przez słońce Wzrok mruży, na czas pozbawił mię wzroku. 
Lecz wzrok przed światłem gdy wypoczął małem Mówię, równając do wielkiej światłości, 
Od której gwałtem oczy oderwałem, 
Spostrzegłem w prawą zastępy idące Okrytych wieczną chwałą bojowników, 
Twarzą ku słońcu i siedmiu świeczników, 
Jak pod zasłoną swojego obozu, 
Bojowym szykiem postępując rota, 
Zwraca się, kędy jej sztandar migota, Tak cały zastęp królestwa wieczności, 
Co szedł przed wozem, przeciągał pochodem, 
Nim wóz na prawą zawrócił się przodem. 
Niewiasty stają tuż przy kołach wozu, 
A gryf wóz święty targnął siłą całą, 
Choć na nim żadne pióro nie zadrżało. 
Dama, co dla mnie w bród ze mną szła rzeką, 
Stacyjusz i ja szliśmy niedaleko Za kołem, które łuk mniejszy pisało, 
I szliśmy wielką, dziś pustą dąbrową, 
Przez błąd wierzącej w poradę wężową, 
Pieśnią aniołów mierząc swoje kroki. 
Gdyśmy do tyla zaszli w las głęboki. 
Jak na potrójny rzut strzały w strzelnicę, 
Z wozu zstąpiła na dół Beatryce. 
Wtem Adam! 
Adam! szmer zamruczał głuchy, 
Wszyscy pień drzewa otoczyli suchy, 
Z liści i kwiatu z dawna obnażony, Czub drzewa tylko liściami odziany, 
Wzwyż rozszerzając obwód swej korony Mógłby zadziwić leśne Indiany. Dwoisty gryfie, bądź błogosławiony! 
Że nie rozdarłeś dziobem tego drzewa: 
Słodki smak jego, lecz Adam i Ewa Czuli, jak jadem paliło ich trzewa! Wokoło drzewa tłum szemrał tym śpiewem, 
Gryf odpowiadał na ten szmer w te słowa: Tak się nasienie wszelkiej prawdy chowa. 
I zaraz po tej uciętej przemowie, 
Wóz pod to drzewo, po swych liściach wdowie, 
Zatoczył dyszlem i rzucił pod drzewem, 
Z którego wóz ten zrobiony był rdzeni. 
A jak rośliny nasze, gdy stojące Za znakiem Ryby wyiskrza się słońce, 
Z nią blaski wspólnych mieszając promieni, 
Nim swe rumaki, co ogniami zieją, 
Pod inną gwiazdą zaprzęże koleją, 
Zmieniają barwy i kwiatem pęcznieją, Tak odzyskując barwy aż z wierzchołka, 
Bledsze od róży, żywsze od fiołka, 
Bezlistne drzewo odżyło na nowo. 
Wtenczas tłum śpiewał jakąś pieśń godową, 
Nuty tej pieśni na ziemi nie brzmiały, 
A ja nie mogłem dosłuchać jej całej. 
Gdybym mógł skreślić, jak bajarz uroczy Uśpił bajaniem Argusowe oczy, 
Którym czuwanie zbytnie jest przestrogą, 
Bo wzrok ich czujny kosztował tak drogo! 
Jak malujący malarz według wzoru, 
Skreśliłbym sen mój barwą słów doboru, Maluj, kto sen mój pędzlem uosobisz, 
Ja schodzę w moment, który wspomnieć miło, 
Gdy światło snu mi zasłonę przebiło, 
Gdy do mnie krzyknął głos: Wstań! co ty robisz? A jak na Tabor woń jabłoni luba, 
Której owocu aniołowie chciwi Bez przerwy w niebie ucztują szczęśliwi, 
Znęciła Piotra, 
Jana i Jakuba, 
Gdzie przed niebieskim blaskiem wywróceni, 
Wstali na słowo, co z grobowych cieni Budzi umarłych i wtenczas widzieli Jak Eliasz, 
Mojżesz w obłokach zniknęli, I jak ich mistrza, który w niebo wzlata, 
Czerwona z białą zmieniła się szata, Taki głos ze snu przetarł mi źrenice. 
Widzę nade mną stoi pochylona, 
Pełna współczucia niewiasta, to ona, 
Co mnie pod skrzydłem swej czułej opieki, 
Przeprowadziła dnem letejskiej rzeki. 
Z trwogą ją pytam: Gdzie jest Beatryce? Patrz, ona siedzi na korzeniach drzewa, 
Co świeżym liściem i kwieciem powiewa, Patrz, jakie grono otacza ją kołem, 
Drudzy ku niebu z gryfem lecą społem, 
I nucą pieśnie, których nut słodycze Coraz to słodsze, więcej tajemnicze. 
Jaki był dalszy ciąg jej odpowiedzi, 
Ja nie wiem, bo już w mych oczach błysnęła Ta, co uwagę całą pochłonęła. 
Na ziemi nagiej Beatrycze siedzi, 
Jakby dla straży wozu gryf ją rzucił, 
Gdy pod to drzewo wóz dyszlem zawrócił. 
Siedem nimf wieńcem wokoło niej stoi, 
A każda świecznik trzyma w dłoni swojej, 
Który podmuchu wiatrów się nie boi. Dziś gaj ten zwiedzasz jako gość znikomy, 
Nim wstąpisz ze mną w wieczności przybytek, 
Jak obywatel tej niebieskiej Romy, 
Gdzie Chrystus pierwszym jest obywatelem! 
A więc na świata grzesznego pożytek, 
Ten wóz szczególniej zrób uwagi celem, Abyś wróciwszy, farbami żywemi To, co widziałeś, opisał na ziemi. 
Tymi mówiła Beatrycze słowy. 
Chętnie jej rozkaz wypełnić gotowy, 
Gdzie chciała, oczy zwróciłem i myśli. 
Tak szybko ogień jasnych prąg nie kryśli, 
Gdy piorunowa wyrzuca go chmura, 
Jak na to drzewo spadł ptak jowiszowy, 
Zakrakał dziko i nastrzępił pióra, 
Korę i liście, kwiat, co się rozwijał, 
Z zielonych pączków swym dziobem obijał I z całej siły uderzył piersiami W pośrodek wozu, wóz wrył się kołami, 
Zgiął się jak okręt tłuczony falami. 
Lis długo, długo pełznąc niewidzialny, 
Ukradkiem wskoczył na wóz tryumfalny, 
Chudy, snadź łaknął tuczniejszego chleba. 
Lecz moja pani zgromiła go srogo, 
Uciekł, choć z głodu ledwo iść mógł drogą. 
Orzeł, widziałem, spadł z zachodniej strony I wóz, gdy odeń krzywe podniósł szpony, 
Zostawił swoim piórem upierzony. 
Wtem głos przemówił wychodzący z nieba Jak głos, co z piersi zbolałej wychodzi: Zły jest ładunek twój, o moja łodzi! Między kołami wozu w mgnieniu oka W ziemi się przepaść rozwarła głęboka, 
Wychodzącego z niej widziałem smoka, 
Który ogonem na skroś wóz przeszywa: 
Potem jak osa, gdy żądło wyrywa, 
Cofając ogon zarwał wozu kawał, 
Idąc, rad z łupu uśmiechać się zdawał. 
Wóz uszkodzony jak rodzajna niwa, 
Którą puszyste okrywają zioła, 
Okrył się pierzem z piór ptaka cezarów. 
Czystą być mogła myśl jego zamiarów, Pióra przykryły dyszel, oba koła, 
W tak krótkim czasie, że dłużej westchnienie Z ust półotwartych wyrywa cierpienie. 
Z tak przekształconej tej świętej budowy Z różnych jej części wyglądały głowy, Z dyszla trzy tylko, tych rogi bawole, 
Gdy czterem sterczał jeden róg na czole. 
Któż taki potwór mógł widzieć w naturze? 
Pewna jak twierdza na wysokiej górze Na wóz, widziałem, siadła wszetecznica, Piersią pół nagą świecąc przez koszulę, 
Wokoło siebie wodziła oczyma. 
Przy niej stał olbrzym, wzrok bystry olbrzyma Poglądał na nią z trwogą podejrzaną, 
Snadź aby jemu branki nie porwano. 
Kiedy niekiedy ściskali się czule. 
Dziki zalotnik spostrzegłszy jej lica Zwrócone ku mnie, widząc jak z uboczy Chciwe i błędne obracała oczy, 
Chłostał ją rózgą aż do stóp od głowy. 
Gdy tak w nim zawiść żar gniewu zagrzewa, 
W skok wóz potworny odwiązał od drzewa I precz daleko ciągnął w głąb dąbrowy, 
Która jak puklerz swoją gęstwą ciemną Brankę i zwierzę zakryła przede mną. Beatrycze i inne niewiasty powstają, 
Beatrycze prorokuje ocalenie Kościoła i przywrócenie ładu bożego. 
Eunoe i zanurzenie się w niej. 
Zakończenie. Deus, venerunt gentes: na przemianę, 
Zmieniając w kolej chór swój z każdą zwrotką, 
To trzy, to cztery głosy nimf dobrane, 
Płacząc, poczęły psalmodyję słodką. 
A Beatrycze, wzdychając, jej słucha, 
Współczuciem łez ich zmieniona i drżąca, Rzekłbyś, 
Maryja pod krzyżem stojąca, 
Niewiele więcej była od niej blada. 
Lecz gdy spostrzegła, że mówić wypada, 
Powstała prosta, z żarliwości ducha Zaczerwieniona jak ogień, mówiła: Siostry, maluczko już mnie tu widzicie, 
Maluczko zasię, a znów mnie ujrzycie. 
Wszystkie sióstr siedm przed się postawiła, 
Damę, mnie, mędrca, który został z nami, 
Za sobą, tylko znak dając gestami. 
Tak szła i prawie za dziesiątym krokiem, 
Gdy oczy moje przebiła swym okiem, 
Rzekła spokojna: Chodź sam bliżej, śmiało, 
A stań tak do mnie zwrócony w połowie, 
Abyś mógł słyszeć, gdy do cię przemówię. 
Gdym stanął przy niej, jak mi stać przystało, Bracie, mówiła, tak idąc, dlaczego Nie śmiesz mi zadać pytania jakiego? Jak ten, co nie śmie wyjść z pewnych obrębów Przyzwoitości przed swoim zwierzchnikiem, 
Mówiąc, nie może przez pokory zbytek, 
Żywego słowa wyrwać spoza zębów, 
Począłem jąkać nieśmiałym językiem, Pani, znasz lepiej sama mój pożytek. 
A ona: Wstydem nie czerwień twej twarzy, 
Abyś nie mówił jak człowiek, gdy marzy. 
Wiedz, że spód wozu strzaskany przez smoka I był, i nie jest zarazem dla oka, 
Lecz żeby grzesznik nie roił, jak roi, 
Że bożą zemstę potrawą ukoi. 
Orzeł, co tyle ronił piór, nie będzie Zawsze bezdzietny! 
Choć wóz w ślepym błędzie Złudzony piór tych ozdobą zwodniczą, 
Stał się potworą, a potem zdobyczą. 
Bo widzę jasno przyszłość tajemniczą, 
Pomimo przeszkód, co się nagromadzą, 
Już idą gwiazdy, które czas sprowadzą, 
Gdy wszetecznicę i jej spółgrzesznika Liczba, co pięćset, pięć, dziesięć zamyka, 
Zesłana z nieba, jak proch marny zniszczy. 
Może ta wróżba jak Sfinks lub Temida, 
Niezrozumiałą i ciemną się wyda, 
Bo miesza rozum światłem, co zbyt błyszczy: 
Lecz wam rozwiążą węzeł tej zagadki Najady, które wcielą się w wypadki, 
Plaga ich trzody ocali i zboża. 
Zapisz i odnieś żyjącym te słowa, 
Których dni kresem jest deska grobowa: 
Przeze mnie bowiem mówi prawda boża. 
Pomnij, spisując wiernie te wyrazy, 
Nie zakryć drzewa, które wobec ciebie Już znieważonym było po dwa razy. 
Kto bądź je łamie, a z liści obnaża, 
Bluźnierstwem czynu ten Boga obraża, 
Bo On to drzewo stworzył świętym w niebie Na swój użytek. 
Przeto pierwsza dusza Za grzech, co z niego zjeść owoc pokusza, 
W mękach i żądzy przez lat pięć tysięcy Oczekiwała Tego najgoręcej, 
Który ukarał jej płoche łaknienie Na sobie samym przez śmierć i cierpienie. 
Duch twój śpi, jeśli zrozumieć niezdolny, 
Że dla przyczyny to drzewo szczególnej Tak jest wyniosłe, a wierzch swój zieloną, 
Coraz to szerszą rozwija koroną. 
Jeżeli duch twój jak w Elsy strumieniu Nie okamieniał w daremnym myśleniu: 
Jeśliś nie splamił szperaniem twej głowy Ducha, jak Pyram krwią owoc morwowy, 
Wtenczas zrozumiesz z pożytkiem dla siebie Myśl rządów Boga na ziemi i w niebie W zakazie, jakim to drzewo otoczył. 
Lecz gdy grzech rozum do tyla zamroczył, 
Że ciebie razi słów mych światłość nowa, Chcę, abyś w sercu wszystkie moje słowa Jeśli nie spisał, to choć odmalował: 
Jak pielgrzym kij swój, z którym pielgrzymował, 
Ubrany w palmy na pamiątkę chowa. 
A ja: Jak odcisk na wosku pieczęci, 
Pieczęć twa w mojej zostanie pamięci: 
Lecz za co wznosisz lot słów tak wysoko, 
Że najbystrzejsze nie dojrzy ich oko?Abyś mówiła poznał, w jakiej szkole Styrałeś myśli po próżnym mozole, 
I abyś jasno widział w świetle nowem, 
Ile nauka jej zgodna z mym słowem, 
I że od bożych dróg droga człowieka Jest tak jak ziemia od nieba daleka. Nie przypominam, jej odpowiedziałem, Czym się oderwał od cię sercem całem, 
Nic nie wyrzuca głos mego sumienia. Twoja niepamięć przestaje być grzechem, Przypomnij sobie, mówiła z uśmiechem, Wszakżeś niedawno pił z Lety strumienia. 
A jak po dymie poznajemy płomie, 
To zapomnienie dowodzi widomie, 
Że twoja wola ze ślepych popędów Mogła popełnić wiele innych błędów. 
Odtąd me słowa pokażą się nago, 
Abyś je tępą mógł pojąć uwagą. 
Świetniejsze w blasku i wolniej idące Już przez południk przechodziło słońce, 
Który się zmienia podług ruchu ziemi. 
Gdy siedem niewiast wstrzymały swe iście, 
Jako podróżna w drodze karawana, 
Nową przeszkodą nagle zatrzymana, Doszedłem kresu, gdzie cień rzuca mroki, 
Jakie przez czarne gałęzie a liście Zielone, wiatrem kołysane jodła Rzuca na chłodne alpejskie potoki. 
Jakby szedł Eufrat i Tygrys przed niemi Z jednej krynicy, tak mi się wydało, 
I jeden z drugim z wolna się rozdziela, 
Jak gdy przyjaciel żegna przyjaciela. O światło! rzekłem, człowieczeństwa chwało, 
Jaka to woda, co z jednego źródła Płynąc, na dwa się ramiona rozwiodła? Ona: Matyldy proś, niechaj ci powie. 
A piękna dama w ten głos się ozowie, 
Jak chcący z siebie zrzucić winę całą, Nie zapomniałam o tym jemu kazać, 
Słów mych zdrój Lety nie mógł w nim wymazać. 
A Beatrycze: Snadź większe staranie, 
Które tak często pamięć porywa, 
Robi, że pomrok duch jego zakrywa. 
Że jego okiem widzieć nie jest w stanie. 
Lecz patrz, 
Eunoe tu płynie po łące, 
W nim jego siły orzeźwij mdlejące. 
A jako piękna i łagodna dusza, 
Co się z pomocą nie ociąga długo, 
Robiąc swawolę drugiej woli sługą, Tak piękna dama wnet ruszyła kroku I mnie prowadząc z sobą do potoku, 
Łagodnie rzekła: Idź do Stacyjusza. 
Gdybym mógł w większej jak teraz przestrzeni Popuścić pióro, wierz, mój czytelniku, 
Pochwał tej wody spisałbym bez liku, 
Słodszej od wszystkich i rzek, i strumieni, Lecz gdym zapisał karty przeznaczone Na tę pieśń drugą, a sztuki wędzidło Lot mój hamuje, więc opuszczam skrzydło. 
Wyszedłem z wody, przez jej treści zdrowe Tak odnowiony jak rośliny nowe, 
W gałązkach, w liściach nowych odnowione, Gdy nie tu jeszcze koniec mojej jazdy, 
Czysty i gotów wylecieć pod gwiazdy.
<|endoftext|>
Nie bądź mi stryjem, 
Rzymianie mawiali, 
Kiedy się komu karać nie dawali. 
Bądź ty mnie Stryjem przedsię po staremu, 
Jedno nic nie bierz synowcowi swemu.
<|endoftext|>
W grzechach srogich ponurzony, 
Ze wnętrzności serca mego Wołam Boże niezmierzony! 
Mego głosu rzewliwego Racz słyszeć prośby płaczliwe, 
A z miłosierdzia twojego Nakłoń ucho lutościwe! 
Będzieszli chciał nasze złości Ważyć, 
Ojcze dobrotliwy, 
Wagą twej sprawiedliwości: 
I któż tak będzie szczęśliwy, 
Kto tak w cnotach utwierdzony, 
Gdy przyjdzie na sąd prawdziwy, 
By nie miał być potępiony? 
Ale ty, sędzia łaskawy, 
Nie według szczerej srogości Karzesz nasze błędne sprawy: 
Zakon twój, pełen lutości I wierne twe słowa, 
Panie, 
Że mię wyrwiesz z tej ciężkości, 
Czynią mi pewne ufanie. 
Przeto, choć zorza różana Promienne słońce przywodzi, 
Choć mgłą ciemną przyodziana Noc z ciemnościami przychodzi: 
Narodowi wybranemu Niech wątpienie nie przeszkodzi Śmiele ufać Panu swemu. 
Bowiem skarb jest nieprzebrany Wieczne miłosierdzie jego: 
On nie leniw zgoić rany, 
I podźwignąć upadłego, On prócz wszelkiego wątpienia, 
Nie zapomni ludu swego, 
Przywiedzie go do zbawienia.
<|endoftext|>
Trzy Maryje poszły,
Drogie maści niesły,
Chciały Krysta pomazać,
Jemu cześć i chwałę dać.
Alleluja.
Gdy na drodze były,
Wespołek mowiły:
„Kto nam kamień odłoży,
Za ktorym jest grob boży?”
Alleluja.
A patrząc uźrzały,
Gdy u grobu stały,
On kamień odwalony,
Tak wielmi niepodobny.
Alleluja.
Gdy do grobu weszły,
Anjoła sie lękły
U grobu siedzącego,
Jasnością odzianego.
Alleluja.
Gdy z daleka stały,
Rzekł im anjoł biały:
Nie bojcie sie, siestrzyce,
Powiem wam tajemnice.
Alleluja.
Jezusa szukacie,
O nim sie pytacie,
Wstałci z martwych, tu go nie,
Oto mieśce, odzienie.
Alleluja.
Powiedzcie zwolenikom,
Jego miłośnikom:
Do Galilee idźcie,
Tam go wszyscy uźrzycie.
Alleluja.
<|endoftext|>
Tobie, zacny biskupie, tobie, jeśli komu, 
Ten piękny klejnot służy cnych Habdanków domu, 
Bo ty, służąc ojczyźnie przodków swych przykłady, 
Nie pierścień, aleś wszytki wylał swe pokłady Prze sławę domu swego, prze pożytek Rzeczy Pospolitej, którą ty zawżdy masz na pieczy. 
Ciebie posłem papieskie pałace widały, 
Ciebie Rzesza i uszy cesarskie słuchały. 
Świeżo i król francuski sławny, z której strony Przywiodłeś monarchę pod zimne Tryjony Miej tedy i dziś dziękę, biskupie cnotliwy, 
Żeś Pospolitej Rzeczy służyć tak chętliwy. 
Lepiej tym dom swój zdobisz, niżby wsi skupował, 
Bo kto dobry nad złoto sławy nie szacował?
<|endoftext|>
Za mego wieku dwie kompanij weszło Z ostatnią modą do Polski z Paryża, Już tyle czasów temu lichu przeszło, 
Czy świat do końca bliskiego się zniża. Franc-masson znaczy wolnego mularza Jak mur mocnego w sekcie sekretarza. 
Nie wiem zkąd Jejmość jakaś zaszła modna Przywiózłszy z sobą mopsa na obróżce, Znać społeczności z ludźmi będąc głodna, 
Kładzie przy sobie wierność na poduszce, 
Zachęca w order kompanij mopsa Nie mając człeka, przypyta się do psa. 
Kto by mię spytał: co bym z dwojga tego Obrać myśliła, psa czy Franc-massona? 
Wolę człowieka zawsze chociaż złego, 
Wszak ludziom z ludźmi żyć rzecz przyrodzona, Każdy to przyzna, nie masz myśleć na czym, 
Że głupia liga z rodzajem sobaczym. 
Chociaż Franc-masson wyklęty z ambony Przecie za upór jego nikt nie ręczy, 
Że od kościoła będąc odrzucony Już go czart żywcem z potępionym dręczy. 
Nie tak skwapliwy Bóg na kary nasze Zbawi mularza, jak fartuch odpasze. Szaweł kościoła prześladowca główny Chce go rozrzucić i do szczętu zburzyć, Wojuje z Bogiem, jakby mu był równy, 
Myśli owieczki z owczarnie wykurzyć. 
Cóż mu Bóg za to? z dobroci dowodów Czyni go jeszcze doktorem narodów. 
I tak niech będzie zmiennik apostata, 
Przecie on człowiek z nieśmiertelną duszą, Niechaj się z Lutrem, z Kalwinem pobrata, 
Często go mocne skrupuły ususzą: 
Myśli nieborak kontrakt czynić z jutrem, 
Jakby się rozstać z Kalwinem i Lutrem. Franc-masson przyjaźń w sekcie zachowuje I miłość świadczy nad swym towarzyszem, Wspomódz bliźniego tak się obliguje, 
Jeden drugiego nie cierpieć hołyszem. 
Nie lepszaż przyjaźń z takim kameratem, 
Niż dla wierności dać się zwać psu bratem? 
Bo w tem stworzeniu ni dusza, ni sekta Miejsca nie znajdzie, podły gust niewieści U której takie psy mają respekta, 
Że go całuje, na kolanach pieści: 
Przy tych karessach smrodliwie oddycha Czy to mops młody, czy stara mopsicha. 
Jeźli za wierność psa kładziesz przy sobie Na aksamitnem wezgłowiu u łóżka, Ja cię przestrzegam z affektu ku tobie, 
Że śmiele przyjdzie twój domowy służka, 
Przekupi wierność, mops na mięso łasy, 
Przyniósłszy z sobą kawałek kiełbasy.
<|endoftext|>
Ze Gdańska flis wędrując, gdy sobie nadchodził, 
Stąpił we wsi do karczmy, aby się ochłodził. 
Ale miasto ochłody jeszcze się zapalił, 
Bo mu Kupido młodą gospodynią schwalił. 
Więc każe piwa nosić, a gospodarz baczy, 
Że mu do żony z wiosłem flis przymierzać raczy. 
Da pokój: za gościów grosz miło mu się napić, 
Nie każe się do łoża gospodyniej kwapić. 
Flis ma swą rzecz na pieczy, a gospodarz nie mniej. 
Słuchajcież, kto tu sztukę wyprawi foremniej. 
Kiedy gospodarz nie mógł już przesiedzieć flisa: „Nie tu pry łgać”, wzniózwszy gzła nakrył dłonią cisa. 
Usnął ściany się wsparwszy. 
Flis ku paniej godzi. 
Onej też nie od tego, ręka tylko szkodzi. „Namniejsza to” rzecze flis, także między spary W grosz ugodził dobywszy krzoski z szarawary.
<|endoftext|>
O miłości Głód a praca miłość kazi, 
A ostatek czas wyrazi, Komu to więc nie pomoże, 
Do powroza mieć się może.
<|endoftext|>
Poradźmy się rady czyjej: 
Kołnierz li to u delijej Czy delija u kołnierza Na grzbiecie cnego rycerza?
<|endoftext|>
Zdrow bądź, krolu anjelski
K nam na świat w ciele przyszły,
Tyś zajiste Bog skryty,
W święte czyste ciało wlity.
Zdrow bądź, stworzycielu
Wszego stworzenia,
Narodziłś się w ucirpienie
Prze swego luda zawinienie.
Zdrow bądź, Panie, ot panny
Jenżś sie narodził za nie.
Zdrow bądź, Jesukryste, krolu,
Racz przyjęci naszę chwałę.
Racz daci dobre skonanie
Prze twej matki zasłużenie,
Abychom cię wżdy chwalili,
Z tobą wiecznie krolowali. Amen.
<|endoftext|>
Pókiś ty, bury kocie, na myszach przestawał, 
A w insześ się myślistwo z jastrząby nie wdawał, 
Byłeś w łasce u ludzi i głaskanoć skórę, 
A tyś mrucząc podnosił twardy ogon wzgórę. 
Teraz, jakoś ku myszom chciał mieć i półmiski, 
I łaziłeś po ptaki w gołębiniec bliski, 
Dałeś gardło, niebożę, i wisisz na dębie, A twej śmierci i myszy rady, i gołębie.
<|endoftext|>
Żałość moja długo w noc oczu mi nie dała Zamknąć i zemdlonego upokoić ciała. 
Ledwie mię na godzinę przed świtanim swemi Sen leniwy obłapił skrzydły czarnawemi. 
Na ten czas sie matka własnie ukazała, 
A na ręku Orszulę moję wdzięczna miała, 
Jaka więc po paciorek do mnie przychodziła, 
Skoro z swego posłania rano sie ruszyła. 
Giezłeczko białe na niej, włoski pokręcone, 
Twarz rumiana, a oczy ku śmiechu skłonione. 
Patrzę, co dalej będzie, aż matka tak rzecze: Spisz, 
Janie, czy cię żałość twoja zwykła piecze? Zatymem ciężko westchnął i tak mi sie zdało, 
Żem sie ocknął, a ona, pomilczawszy mało, 
Znowu mówić poczęła: Twój nieutólony Płacz, synu mój, przywiódł mię w te tu wasze strony Z krain barzo dalekich, a łzy gorzkie twoje Przeszły aż i umarłych tajemne pokoje. 
Przyniosłam ci na ręku wdzięczną dziewkę twoję, 
Abyś ją mógł oglądać jeszcze, a tę swoję Serdeczną żałość ujął, która tak ujmuje Sił twoich i tak zdrowie nieznacznie twe psuje, 
Jako ogień suchy knot obraca w perzyny, 
Darmo nie upuszczając namniejszej godziny. 
Czyli nas już umarłe macie za stracone I którym już na wieki słońce jest zgaszone? 
A my owszem żywiemy żywot tym ważniejszy, 
Czym nad to grube ciało duch jest ślachetniejszy. 
Ziemia w ziemię się wraca, a duch z nieba dany Miałby zginąć ani na miejsca swe wezwany? 
O to sie ty nie frasuj, a wierz niewątpliwie, 
Że twoja namilejsza Orszuleczka żywie. 
A tu więc takim ci sie kształtem ukazała, 
Jakoby sie śmiertelnym oczom poznać dała, 
Ale miedzy anioły i duchy wiecznemi Jako wdzięczna jutrzenka świeci, a za swemi Rodzicami sie modli, jako to umiała Z wami będąc, choć jeszcze słów nie domawiała. 
Jesliżeć też stąd roście żałość, że jej lata Pierwej są przyłomione, niżli tego świata Rozkoszy zażyć mogła: o biedne i płone Rozkoszy wasze, które tak są usadzone, 
Że w nich więcej frasunków i żałości więcej, 
Czego ty doznać możesz sam z siebie napręcej. 
Ucieszyłeś sie kiedy z dziewki swej tak wiele, 
Żeby pociecha twoja i ono wesele Mogło porownać z twoim dzisiejszym kłopotem? 
Nie rzeczesz tego, widzę. 
Także trzymaj o tem, 
Jakoś doznał, ani sie frasuj, że tak rana Twojej ze wszech namilszej dziewce śmierć zesłana. 
Nie od rozkoszyć poszła, poszłać od trudności, 
Od pracej, od frasunków, od złez, od żałości, 
Czego świat ma tak wiele, że by też co było W tym docześnym żywocie człowieczeństwu miło Musi smak swój utracić prze wielkość przysady, 
A przynamniej prze bojaźń nieuchronnej zdrady. 
Czegóż płaczem, prze Boga? 
Czegóż nie zażyła? 
Że sobie swym posagiem pana nie kupiła? 
Że przegrozek i cudzych fuków nie słuchała? 
Że boleści w rodzeniu dziatek nie uznała? 
Ani umie powiedzieć, czego jej troskliwa Matka doszła: co z więtszym utrapieniem bywa, 
Czy je rodzić, czy je grześć? 
Takieć pospolicie Przysmaki wasze, czym wy sobie świat słodzicie. 
W niebie szczere rozkoszy, a do tego wieczne, 
Od wszelakiej przekazy wolne i bezpieczne. 
Tu troski nie panują, tu pracej nie znają, 
Tu nieszczeście, tu miejsca przygody nie mają, 
Tu choroby nie najdzie, tu nie masz starości, 
Tu śmierć łzami karmiona nie ma już wolności. 
Żyjem wiek nieprzeżyty, wiecznej używamy Dobrej myśli, przyczyny wszytkich rzeczy znamy. 
Słońce zawżdy świeci, dzień nigdy nie schodzi Ani za sobą nocy niewidomej wodzi. 
Twórcę wszech rzeczy widziem w Jego majestacie, 
Czego wy, w ciele będąc, prózno upatrzacie. 
Tu w czas obróć swe myśli, a chowaj sie na te Nieodmienne, synu mój, rozkoszy bogate. 
Doznałeś, co świat umie i jego kochanie, 
Lepiej na czym ważniejszym zasadź swe staranie. 
Dziewka twoja dobry los możesz wierzyć wzięła, 
A własnie w swoich rzeczach sobie tak poczęła, 
Jako gdy kto na morze nowo sie puściwszy, 
A tam niebezpieczeństwo wielkie obaczywszy, 
Woli nazad do brzegu. 
Drudzy, co podali Żagle wiatrom, na ślepe skały powpadali: 
Ten mrozem zwyciężony, ten od głodu zginął, 
Rzadki, co by do brzegu na desce przypłynął. 
Śmierci zniknąć nie mogła, by też dobrze była Onę dawną Sybillę wiekiem swym przeżyła. 
To, co miało być potym, uprzedzić wolała: 
Tymże mniej tego świata niewczasów doznała. 
Drugie po swych namilszych rodzicach zostają I ciężkiego siroctwa nędzne doznawają. 
Wypchną drugą na męża leda jako z domu, 
A majętność zostanie, sam to Bóg wie komu. 
Biorą drugie i gwałtem, a biorą i swoi, Ale w hordach część sie wielka ich zostoi, 
Gdzie w niewoli pogańskiej i służbie sromotnej Łzy swe piją, czekając śmierci wszystkokrotnej. 
Tego twej wdzięcznej dziewce bać sie już nie trzeba, 
Która w swych młodych leciech wzięta jest do nieba, 
Żadnych frasunków tego świata nie doznawszy Ani grzechem dusze swej drogiej pomazawszy. 
Jej tedy rzeczy, synu niemasz wątpliwości, 
Dobrze poszły, ani stąd używaj żałości. 
Swoje szkody tak szacuj i omyłki swoje, 
Abyś nie przepamiętał, że baczenie twoje I stateczność jest droższa. 
W tę bądź przedsię panem, 
Jako sie kolwiek czujesz w pociechy obranem. 
Człowiek, urodziwszy sie, zasiadł w prawie takim, 
Że ma być jako celem przygodom wszelakim. 
Z tego trudno sie zdzierać, pocznimy, co chcemy: 
Jesli po dobrej woli nie pójdziem, musiemy. 
A co wszytkich jednako ciśnie, nie wiem czemu Tobie ma być, synu mój, naciężej jednemu. 
Śmiertelna, jako i ty, twoja dziewka była, 
Póki jej zamierzony kres był, poty żyła. 
Krótko wprawdzie, ale w tym człowiek nic nie włada, 
A wyrzec też, co lepiej, niełacno przypada. 
Skryte są Pańskie sądy, co sie Jemu zdało, 
Nalepiej, żeby sie też i podobało. 
Łzy w tej mierze niepłatne, gdy raz dusza ciała Odbieży, prózno czekać, by sie wrócić miała. 
Ale człowiek nie zda sie praw szcześciu w tej mierze, 
Że szkody pospolicie tylko przed się bierze, 
A tego baczyć nie chce ani mieć w pamięci, 
Co mu też czasem padnie wedle jego chęci. 
Tać jest władza fortuny, mój namilszy synie, 
Że nie tak uskarżać sie, kiedy co zginie, 
Jako dziękować trzeba, że wżdam co zostało, 
Bo to wszytko nieszczeście w ręku swoich miało. 
A tak i ty, folgując prawu powszechnemu, 
Zagródź drogę do serca upadkowi swemu, 
A w to patrzaj, co uszło ręku złej przygody: 
Zyskiem człowiek zwać musi, w czym nie popadł szkody. 
Na koniec, w co sie on koszt i ona utrata, 
W co sie praca i twoje obróciły lata, 
Któreś ty niemal wszystkie strawił nad księgami, 
Mało sie bawiąc świata tego zabawami? 
Teraz by owoc zbierać swojego szczepienia I ratować w zachwianiu mdłego przyrodzenia. 
Cieszyłeś przed tym insze w takiejże przygodzie: 
I będziesz w cudzej czulszy niżli w swojej szkodzie? 
Teraz, 
Mistrzu, sam sie lecz, czas doktór każdemu. 
Ale kto pospolitym torem gardzi, temu Tak poznego lekarstwa czekać nie przystoi: 
Rozumem ma uprzedzić, co insze czas goi. 
A czas co ma za fortel? 
Dawniejsze świeżemi Przypadkami wybija, czasem weselszemi, 
Czaem też z tejże miary, co człowiek z baczeniem Pierwej, niż przyjdzie, widzi i takim myśleniem Przeszłych rzeczy nie wściąga, przyszłych upatruje I serce na oboję fortunę gotuje. 
Tego sie, synu, trzymaj, a ludzkie przygody Ludzkie noś, jeden jest Pan smutku i nagrody. 
Tu zniknęła. 
Jam sie też ocknął. 
Aczciem prawie Niepewien, jeslim przez sen słuchał czy na jawie.
<|endoftext|>
Dla pijanic źle się z tym odkryć leda komu, 
Tobie w ucho powiemy: „Czujem tu miód w domu.”
<|endoftext|>
Jeśli co ważne jest świadectwo moje, 
Porębski złoty, „Skotopaski” twoje W tej wadze u mnie, żeby się mógł do nich Teokryt przyznać, tak ja trzymam o nich.
<|endoftext|>
Lekko, motylu! 
Ogień to szkodliwy! 
Strzeż się tej świece i tej jasnej twarzy, 
W której się skrycie śmierć ozdobna żarzy, 
I nie bądź swego męczeństwa tak chciwy. 
Sam się w grób kwapisz i w pogrzeb zdradliwy, 
Sam leziesz w trunnę i tak ci się marzy, 
Że cię to zbawi, co cię na śmierć sparzy. Ach! 
Jużeś poległ, gachu nieszczęśliwy! 
Aleś w tym szczęśliw, że z pocałowaniem I dokazawszy zawziętej rozpusty Z twoją kochaną rozstałeś się świecą. 
O! 
Gdybyż wolno równym powołaniem Dla tej, której się ognie we mnie niecą, 
Umrzeć, złożywszy pierwej usta z usty!
<|endoftext|>
Na one słowa Jopowe: 
Homo natus muliere, brevi vivens tempore etc. 
Z wstydem poczęty człowiek, urodzony Z boleścią, krótko tu na świecie żywie, 
I to odmiennie, nędznie, bojaźliwie, Ginie od słońca jak cień opuszczony. 
I od takiego, 
Boże nieskończony, 
W sobie chwalebnie i w sobie szczęśliwie Sam przez sie żyjąc, żądasz jakmiarz chciwie Być miłowany i chcesz być chwalony. 
Dziwne są Twego miłosierdzia sprawy: 
Tym się Cherubim, przepaść zrozumności, 
Dziwi zdumiały, i stąd pała prawy Płomień, 
Serafim, w szczęśliwej miłości. 
O święty Panie, daj, niech i my mamy To, co mieć każesz, i tobie oddamy!
<|endoftext|>
Do miłości Jam przegrał, ja, 
Miłości! Tyś plac otrzymała, 
Tyś mię prawie do zimnej wody już dognała. 
Widzę swój błąd na oko i próżne nadzieje, 
A przed wstydem i żalem serce prawie mdleje. 
Ku temuś mię kresowi swym pochlebstwem wiodła, 
Abyś mię czasu swego tak haniebnie zbodła. 
Zbodłaś mię, a ten zastrzał twój nielitościwy Mnie być pamiętny musi, pókim jedno żywy. 
Acz i żywot w twych ręku, a jeśli litości Twej nade mną nie będzie, jam zginął, 
Miłości! 
Zginąłem, a łzy moje dokonać mię mają Które mi z oczu płynąć nigdy nie przestają. 
Postaw słup marmurowy, znak zwycięstwa twego, 
Na nim zawieś zewłoki poimania swego, 
Zewłoki, jakie widzisz, i korzyść ubogą, 
Bo w tyraństwie twym ludzie zbogacieć nie mogą. 
Cokolwiek jest, twój łup jest: weźmi naprzód z głowy Na poły już przewiędły wieniec fijołkowy. 
Potym lutnią, a przy niej pieśni żałościwe, 
Na jakie się zdobyło serce nieszczęśliwe, To też nocny przewodnik, świeca opalona, 
I broń w późnych przygodach nieraz doświadczona. 
Jest co więcej? 
Facelet łzami napojony, 
W nim obrączka ze złota, upominek płony, 
A nawet mieszek próżny, toć wysługa moja, 
A na ten czas, 
Miłości, ze mnie korzyść twoja, 
Na której przestań, proszę, a mnie nieszczęsnego Z uszyma puść do domu, jako z targu złego!
<|endoftext|>
Do dziewki A co wiedzieć, gdzie chodzisz, moja dziewko śliczna A mnie tymczasem trapi teskność ustawiczna, Jakoby słońce zaszło, kiedy nie masz ciebie, 
A z tobą i w pół nocy zda się dzień na niebie.
<|endoftext|>
A cóż czynić? 
Pijaństwo zbytnie zdrowiu szkodzi, Gra też częściej z utratą niż z zyskiem przychodzi, A nadzieje zaś nie masz wzajemnej miłości, 
A owa na swą szkodę suszy barzo kości. 
Wy tedy, co kto lubi, moi towarzysze, 
Pijcie, grajcie, miłujcie Jan fraszki niech pisze!
<|endoftext|>
Świebodność Boga żywego
Wzniosła matkę syna swego
Nad wszytki kory anjelskie,
Gdzież pełne widzenie boskie.
Gdy Syn Boży wstąpił w niebo,
Zostałać tu matka jego,
Długą chwilę żywa była,
Po swem sie synu wstążyła.
Gabryjeł do niej nawiedził,
Tajemnicę boską wzjawił:
„Uźrzysz wrychle syna swego,
Zstąpi po cię dnia trzeciego.
Uźrzysz wrychle apostoły,
Samci zstąpi s archanjoły,
Nie bojże sie ducha złego,
Boś ty starła głowę jego”.
Panna wielmi ucieszona,
Wszej radości napełniona,
Anjoł jej uciechę wzjawił,
Palmę w znamieniu zostawił.
Zgromadził Bog apostoły,
Z dalekich sie stron sebrali,
W przebytku Maryjej stali,
Nabożnie ją pozdrowili.
Zstąpił Jezus dnia trzeciego,
Nie chciał smienić słowa swego:
„Pojdziż, miłe ucieszenie,
Wzniosę cie w wieczne zbawienie”.
Maryja odpowiedziała:
„Dusza ma w tobie wesoła,
Gdym ciebie Boga uźrzała,
Jegożem zawżdy czakała”.
Gdyć ją podniosł na prawicy,
Zumieli sie święci wszystcy,
Iże Bog niesie człowieka,
Co sie nań gniewał od wieka,
Rzekąc: „Co to jest dziwnego,
Jidzie z tego świata złego,
Ciągnie w niebieskie radości
W tak wielikiej poćściwości?”.
Wyszszych korow anjołowie
Odpowiedzieli k tej mowie:
„Tać panna męża nieznała
Porodziła zbawiciela.
Śliczna jako miesiąc w pełni,
Jak słuńce wyborna wielmi.
Pan Bog ją tak umiłował,
We csnem panieństwie zachował.
Nie ma rownia miedzy nami,
Wszytcy to widziemy sami,
Przewyszszyła płeć anjelską
Swoją czystotą panieńską.
Podź, Panno, wyszszej krolować,
Nie możem sie tobie rownać,
Tyś matka Syna Bożego,
Stworzyciela niebieskiego.
Z twojim synem mieszkać będziesz,
Na prawicy jego siędziesz,
Wspominaj na grzeszne stworzenie,
Boś ty grzesznych ucieszenie.
Poki sie pomsta nie zstanie,
Prosi Boga Oćca za nie,
Odzowi jego skazanie,
Ać jich nie da w zatracenie”.
Gdyć prosi niebieska rzysza,
Zawołajmy z płaczem dzisia
Ku wielebnej uciesznicy,
Ku wszech grzesznych pomocnicy.
Na morzusmy tego świata,
Domieść nas szczęsnego lata,
Bysmy w grzeszech nie skonali,
Boską łaskę otrzymali.
Podaj ręce lutościwe,
Przewiedź nasze dusze błędne
Ku brzegu wiecznej radości,
Zbawiwszy świecskiej żałości.
Gdzież to radość przez teskności,
A wiekui żywot przez śmierci,
Gdzież wszytki niebieskie mocy
Chwalą Boga we dnie i w nocy. Amen.
<|endoftext|>
Nie zawżdy Apollo strzela, 
Ale łuk z lutnią podziela, Nie zawżdy Mars hufy wodzi, 
Czasem też pod sieć ugodzi. 
Nie zawżdy grad z góry leci Albo burza niebo szpeci, Chmury czarne wiatr wojuje, 
A pogoda następuje. 
Takżeć słusze człowiekowi Odejmać sie frasunkowi, 
A jako niewdzięczne brzemię Uderzyć troski o ziemię. 
Cokolwiek raz przeminęło, 
Niewrócony koniec wzięło, 
A przyszły czas Bóg ma w mocy, 
Pogrążony w twardej nocy. 
Dosyć na rozum człowieczy Dzień dzisiejszy mieć na pieczy, Ostatek na Boga wkładaj, 
A dobrze żyć nie odkładaj. 
Żyj dobrze, nie odkładając, Bo dalszych czasów czekając, 
Niepodobnym obyczajem, 
Nie począwszy żyć, przestajem.
<|endoftext|>
Do Jósta Twój mi brat, 
Jóstcie, powiada o tobie, 
Żeś łaskaw na mię, czego życzę sobie, 
Bo twoja przyjaźń, którego zwyczaje U ludzi chwalne, świadectwo mi daje, 
Żem dobry człowiek, ani ty miłujesz, 
Jedno w kim cnotę i stateczność czujesz. 
Przeto żebyś też wiedział serce moje, 
Ślę te do ciebie krótkie rymy swoje, 
Które miej jako pewny zakład jaki, 
Żem jest i chcę być twój na czas wszelaki.
<|endoftext|>
Do przyjaciela Jednego chcieć i nie chcieć to społeczność prawa, Gdzie się myśli nie zgodzą, tam przyjaźń dziurawa. 
Iż tedy na mym zdaniu ty przestać nie raczysz, 
Przestanę ja na twoim: owa się obaczysz.
<|endoftext|>
Ja inaczej nie piszę, jeno jako żyję, Pijane moje rymy, bo i sam rad piję, 
Nie mierzi mię biesiada, nie mierżą mię żarty, 
Podczas i czepiec, więc też pełne tego karty. 
Co po sykofancyjej? Chcesz mię miary w życiu Nauczyć, a sam, księże, nosisz diabła w kryciu.
<|endoftext|>
Siebie muszę, nie ciebie, w tej mierze winować: 
Trudno tobie obłudność zdradną przypisować: 
Dawałaś znać i mową i postawą twoją, 
Żeś gardziła stateczną uprzejmością moją. 
Baczyłem ja to wszytko, ale me baczenie Obłędliwa nadzieja miała w podłej cenie I niebacznem afektem rozum mój wiązała, 
Że mi się twa niewdzięczność uprzejmością zdała. 
Tuszyłem ja, żeś miała k mojej powolności Serce twoje nakłonić, a to nie srogości Przyczytałem, iżem nic nie znał łaskawego, 
Mówiąc: „Co od wstydliwej pożądać inszego?” Alem teraz doświadczył, iże mnie samemu Nieużyte twe serce. 
Przeto co rzec temu, 
Jedno się o to starać, aby miejsce miała Gdzie indzie ma powolność, z której się ty śmiała? 
Śmiałaś się, lecz się boję, abyś nie płakała, Bo coby sprawiedliwa Nemezis działała, 
Która zawsze takową odmierza każdemu Miarą, jakową mierzył kto przedtem drugiemu?
<|endoftext|>
Jesu, zbawicielu ludzski,
Proszę ciebie człowiek grzeszny,
Daj mi dar świętej bojaźni,
Jen nie wypędza miłości.
Jesu, krolu miłościwy,
Nad grzeszniki lutościwy,
Daj mi dar wiernej lutości,
Bych opłakał moje złości.
Jesu, rozdawca dobroci,
Jenże jeś studnia miłości,
Daj mi dar nauki prawej,
By rzeczy nie żądał marnej.
Jesu, sierdeczna słodkości,
Daj mi dar dusznej mocności,
Bych pokusy przewiciężył,
Mocnie tobie zawsze służył.
Jesu, raczy mię wysłuchać
A dar rady dobrej mi dać,
Bych się dobrych rzeczy dzierżał,
A złych rzeczy się wiarował.
Jesu, ktory świat oświecasz
A jasne rozumy dawasz,
Raczy mi dać rozum dobry,
Twą miłością oświecony.
Jesu, Boga Oćca mądrość,
Jen jeś mojej dusze radość,
Daj mi dar świętej mądrości,
Bych zakusił twej słodkości.
<|endoftext|>
Do doktora Mówiłem ci, nie noś mi tych fraszek, doktorze, 
Które tam czasem słyszysz w biskupiej komorze, Bo fraszek, jako sam wiesz, mam z potrzebę doma, 
Statku tam raczej nabierzesz obiema rękoma!
<|endoftext|>
Stałać się rzecz wielmi dziwna,
Panna syna porodziła
Przeze wszej stradzy cielestnej,
Toć jest dziwne a nowe.
Isaijasz prorokował,
Anjeł Gabryjeł zwiastował:
Zdrowa jeś, panno miłości,
Porodzisz przez boleści.
Radujmy się, weselmy się!
W Betleem, w małem mieście,
Bog narodził się.
Pastuszkam się anjeł zjawił
A jim nowiny powiedział,
Eż się narodziło dziecię,
Jeż słynie po wszem świecie.
Słuchałli kto takie dziwy,
By trze krolowie przyjeli
Od wychoda słuńca k niemu
Dawając dary jemu,
Tworcu swojemu.
Radujmy się, weselmy się!
W Betleem, w małem mieście,
Bog narodził się.
Prosi za nas syna, matko,
Aby była nasza wina
Miłościwie otpuszczona
Przez jego narodzenie.
Daj nam pokoj i zdrowie
A wszem grzechom odpuszczenie,
Maryi jedyny synu,
Daj miłość, odpuść winę.
Radujmy się, weselmy się!
W Betleem, w małem mieście,
Bog narodził się.
<|endoftext|>
Alkon patrząc na syna, kiedy go smok srogi W poły trzymał, wyciągnął, acz z bojaźnią, rogi I nie uchybił celu, bo strzała zwierzęciu Prawie w gardle utknęła przy samym dziecięciu, A sprawiwszy, co myślił, wedle dębu tego Łuk zawiesił, znak szczęścia i oka miernego.
<|endoftext|>
Ach krolu wieliki nasz,
Coż ci dzieją mesyjasz,
Przydaj rozumu k mej rzeczy,
Me sierce bostwem oblecy,
Raczy mię mych grzechow pozbawić,
Bych mogł o twych świętych prawić.
Żywot jednego świętego,
Coż miłował Boga swego,
Cztę w jednych księgach o nim,
Kto chce słuchać, ja powiem.
W Rzymie jedno panię było,
Coż Bogu rado służyło
A miał barzo wielki dwor,
Procz panosz trzysta rycerzow,
Co są mu zawżdy służyli,
Zawżdy k jego stołu byli.
Chował je na wielebności i na krasie,
I miał kożdy swe złote pasy.
Chował siroty i wdowy,
Dał jim osobne trzy stoły.
Za czwartym pielgrzymi jedli,
Ci ji do Boga przywiedli.
Eufamijan jemu dziano
Wielkiemu temu panu,
A żenie dziano Aglijas,
Ta była ubostwu w czas.
Był wysokiego rodu,
Nie miał po sobie żadniego płodu,
Więc jęli Boga prosić,
Aby je tym darował,
Aby jim jedno plemię dał,
Bog tych prośby wysłuchał.
A gdy się mu syn narodził,
Ten się w lepsze przygodził,
Więc mu zdziano Aleksy,
Ten był oćca barzo lepszy,
Ten więc służył Bogu rad.
Iże był star dwadzieścia k temu cztyrzy lata,
Więc k niemu rzek ociec słowa ta:
„Miły synu, każę tobie,
Pojim zajegoć żonę sobie,
Ktorej jedno będziesz chcieć,
Ślubię tobie, tę masz mieć”.
Syn odpowie oćcu swemu,
Wszeko słusza starszemu:
„Oćcze, wszekom ja twoje dziecię,
Wiernie dałbych swoj żywot prze cię,
Cokole mi chcesz kazać,
Po twej woli ma się to stać”.
A więc mu cesarz dziewkę dał
A papież ji s nią oddał –
A wtenczas papieża miano,
Innocencyjusz mu dziano,
Ten to był cesarz pirwy,
Archodonijusz niżli –
Ktorej krolewnie Famijana dziano,
Co ją Aleksemu dano.
A żenie dziano Aglijas,
Ta była ubostwu w czas.
A gdy się s nią pokładał,
Tej nocy s nią gadał,
Wrocił zasię pirścień jej
A rzekł tako do niej:
„Ostawiam cię przy twym dziewstwie,
Wroć mi ji, gdy będziewa oba w niebieskim krolewstwie,
Jutroć się bierzę od ciebie,
Służy temu, coż ci jest w niebie.
A gdyć wszytki stoły osiędą
Tedyć ja już w drodze będę.
Miła żono, każę tobie,
Służy Bogu w każdej dobie,
Ubogie karmi i odziewaj,
Swych starszych nikdy nie gniewaj,
Chowaj się we czci i w kaźni,
Nie traci nijednej przyjaźni”.
Krolewna odpowie jemu:
„Mam też dobrą wolą k temu,
Namilejszy mężu moj,
Tego się po mnie nic nie boj,
Każdy członek w mym żywocie
Chcę chować w kaźni i w cnocie,
Jinako po mnie nie wzwiesz,
Dojąd ty żyw, ja też”.
 A jeko zajutra wstał,
Od obiada się precz brał,
O tym nikt nie wiedział,
Jedno żona jego,
Ta wiedziała od niego.
Nabrał sobie śrebra, złota dosyć,
Co go mogł piechotą nosić,
Więc się na morze wezbrał,
A ociec w żałości ostał.
I mać miała dosyć żałości,
W rękopisie brak przypuszczalnie dwóch wersów
Żonę po nim jego spyta.
 Więc to święte plemię
Przyszło w jednę ziemię,
Rozdał swe rucho żebrakom,
Śrzebro, złoto popom, żakom.
Więc sam pod kościołem siedział,
A o jego księstwie nikt nie wiedział.
 Więc to zawżdy wstawał reno,
Ano kościoł zamkniono,
Więc tu leżał podle proga
Falę, proszę swego Boga,
Ano z wirzchu szła przygoda:
Niegdy mroz, niegdy woda.
Eż się stało w jeden czas,
Wstał z obraza Matki Bożej obraz,
Szedł do tego człowieka,
Jen się kluczem opieka,
I rzekł jest tako do niego:
„Wstani, puści człowieka tego,
Otemkni mu kościoł boży,
Ać na tym mrozie nie leży”.
Żak sie tego barzo lęknął,
Wstawszy kościoł otemknął.
To się nie jedno dziejało,
Ale się często dziejało.
Więc żak powiedał każdemu,
I staremu, i młodemu.
A gdyż to po nim uznali,
Wieliką mu fałę dali.
Za świętego ji trzymano
I wiele mu prze Bog dawano.
 Steskszy sobie ociec jego
Prze swego syna jedynego,
Rozsłał po wszym ziemiam lud
I zadał jim wielki trud.
Strawili wieliki pieniądz
Swego księdza szukając.
Tu ji nadjeli
W jednym mieście, w Jelidocni.
Nie znał go jeden jeko drugi,
A on poznał wszytki swe sługi.
Brał od nich jałmużny jich,
Więc wiesioł był,
Iż ji tym Bog nawiedził.
Tu są jechali od niego
A nie poznał żadny jego,
A oćcu są powiedzieli:
„Nikdziejsmy go nie widzieli”.
A gdy to ociec usłyszał ta słowa,
Tedy jego żałość była nowa,
Tu jął płakać, narzekać,
Mać nie mogła płaczu przestać.
 A więc świętemu Aleksemu,
Temu księdzu wielebnemu,
Nieluba mu fała była,
Co się mu ondzie wodziła.
Tu się wzbrał jeko mogę,
Wsiadł na morze w kogę,
Brał się do ziemie, do jednej,
Do miasta Syryjej,
Tam był czuł świętego Pawła,
Tu była jego myśl padła.
 Więc się wietr obrocił,
Ten ci ji zasię nawrocił.
A gdy do Rzyma przyjał, Bogu dziękował,
Iż do swej ziemie przygnał,
A rzekąc: „Już tu chcę cirzpieć
Mękę i wszytki złe file imieć,
U mego oćca na dworze,
Gdym nie przebył za morze”.
Potkał na żorawiu oćca swego
Przed grodem i jął go prosić:
„W jimię Syna Bożego
I dla syna tewego, Aleksego,
A racz mi swą jełmużnę dać,
Bych mogł ty odrobiny brać,
Co będą z twego stoła padać”.
Jego ociec to usłyszał,
Iż jemu synowo jimię wspomionął,
Tu silno, rzewno zapłakał,
Więc ji Boga dla chował.
A gdy usłyszał taką mowę,
Zwinął sobie płaszczem głowę,
Tu się był weń zamęt wkradł,
Mało eże z mostu nie spadł.
Podał mu szafarza swego,
Ten mu czynił wiele złego.
Tu pod wschodem leżał,
Każdy nań pomyje złą wodę lał.
 A leżał tu sześćnaćcie lat,
Wszytko cirpiał prze Bog rad,
Siodmegonaćcie lata zamorzon był,
Co sobie nic czynił.
A więc gdy już umrzeć miał,
Sam sobie list napisał
I ścisnął ji twardo w ręce,
Popisawszy swoje wszytki męki
I wszytki skutki, co je płodził,
Jako się na świat narodził.
 A gdy Bogu duszę dał,
Tu się wielki dziw zstał,
Samy zwony zwoniły,
Wszytki, co w Rzymie były.
Więc się po nim pytano,
Po wszytkich domiech szukano,
Nie mogli go nigdziej najć,
A wżdy nie chcieli przestać.
Jedno młode dziecię było,
To jim więc wzjawiło
A rzekąc: „Aza wy nie wiecie o tym,
Kto to umarł? Jać wam powiem.
U Eufamijanać leży,
O jimże ta fała bieży,
Pod wschodem ji najdziecie,
Acz go jedno szukać chcecie”.
 Więc tu papież z kardynały,
Cesarz z swymi kapłany
Szli są k niemu z chorągwiami,
A zwony wżdy zwoniły samy.
Tu więc była ludzi siła,
Silno wielka ciszczba była,
Kogokole para zaleciała
Ot tego świętego ciała,
Ktoryle chorobę miał,
Natemieście zdrow ostał.
Tu są krasne cztyrzy świece stały,
Co są więc w sobie święty ogień miały.
Chcieli mu list s ręki wziąć,
Nie mogli go mu wziąć
Ani cesarz, ani papież,
Ani wszytko kapłaństwo takież,
I wszytek lud k temu,
Nie mogł rozdrzeć nicht ręki jemu.
Więc wszytcy prosili Boga za to,
Aby jim Bog pomogł na to,
By mu mogli list otjąć,
A wżdy mu go nie mogli otjąć,
Eżby ale poznali mało,
Co by na tym liście stało.
Jedno przyszła żona jego,
A ściągła rękę do niego,
Eż jej w rękę upadł list,
Przeto, iż był jeden do drugiego czyst.
A gdy ten list oglądano,
Natemieście uznano,
Iż był syn Eufamijanow,
A księdza rzymskiego cesarzow.
A gdy to ociec 
w rękopisie brak dalszego ciągu
<|endoftext|>
Polskę ubożą, bo robić nie dadzą. 
Kiedyżby wolno ludziom wedle czasu zbierać Byłyby na żołnierza od kmieciów podatki. Kościołowi jako było pisać i zakazać, 
Tak wolno świąt umniejszać, pisanych przemazać, 
A miasto pijatyki i karczemnej psoty, 
Pozwolić gospodarzom z czeladzią roboty. 
Nie kmieć, parobcy piją, sama czeladź hula, 
Że mu ledwie na grzbiecie zostanie koszula. 
Kupi inszą, niechaj się zdrów gospodarz dłuży, 
Choć mu tylko półroka na robocie służy. 
Jeść niema co, dopieroż na pobór zarobić, 
Bo ma ręce związane, lepiej go już dobić. 
Niechby księża święcili, bo im za to płacą, 
Bo rękami nie robiąc, ludzką żyją pracą Deszcz powszedni dzień, święto przeszkadza pogodny, 
Choć urodzaje nie złe, musi rok być głodny. 
Dlaczegoż astrolodzy z księżą się nie zroczą, 
Dlaczegoż na deszczowne dni świętych nie zwłóczą? 
Wolałbym ja w opończy na mszą iść i chłopi Pić i tańcować w karczmie mogą, choć deszcz kropi Nie uważają ludzie, że już koniec świata, 
Więcej dżdżów niż pogody, zimy niźli lata, 
Ani tak ziemia zboża jako dotąd rodzi, 
Za lada omieszkaniem łacno go ogłodzi. 
Sto dni święcim, sto dni deszcz robocie do roku Przeszkadza, gdzież na trzysta sześćdziesiąt obroku Człek w tej reszcie zarobi? sama jesień zbiera, Zima, wiosna i lato wszystko to pożera. 
Jeśli jeszcze wozimy, biednaż nasza dola, 
Gnój na pole z obory, gnój do gumna z pola. 
Nie brać, kraść swoję pracę trzeba. 
Gdzieżby się to, 
Jako robić nie wolno, jeść niechciało w święto! 
Ztąd najwięcej kradzieży, kto nie chce mrzeć marnie, 
Musi z worem do cudzej pomyśleć spiżarnie. 
O kmieciach rzecz, panowie, co nie robiąc, jedzą, 
Mając za co kupować, nic o tem nie wiedzą. 
Wielki im głód: na samej w piątek przestać szczuce, 
W niedzielę na pieczeni i na mięsa sztuce.
<|endoftext|>
Pańska ręka mię dotknęła, 
Wszytkę mi radość odjęła. 
Ledwie w sobie czuję duszę I tę podobno dać muszę. 
Lubo wstając, gore jaśnie, 
Lubo padnąc, słońce gaśnie, 
Mnie jednako serce boli, 
A nigdy sie nie utoli. 
Oczu nigdy nie osuszę I tak wiecznie płakać muszę. 
Muszę płakać, o mój Boże, 
Kto sie przed Tobą skryć może? 
Prózno morzem nie pływamy, 
Prózno w bitwach nie bywamy: 
Ugodzi nieszczeście wszędzie, 
Choć podobieństwa nie będzie. 
Wiódłem swój żywot tak skromnie, 
Że ledwie kto wiedział o mnie, 
A zazdrość i złe przygody Nie miały mi w co dać szkody. 
Lecz Pan, który gdzie tknąć widzi, 
A z przestrogi ludzkiej szydzi, 
Zadał mi raz tym znaczniejszy, 
Czymem już był bezpieczniejszy. 
A rozum, który w swobodzie Umiał mówić o przygodzie, 
Dziś ledwe sam wie o sobie: 
Tak mię podparł w mej chorobie. 
Czasem by sie chciał poprawić, 
A mnie ciężkiej troski zbawić, 
Ale gdy siędzie na wadze, 
Żalu ruszyć nie ma władze. 
Prózne to ludzkie wywody, 
Żeby szkodą nie zwać szkody, A kto sie w nieszcześciu śmieje, 
Ja bych tak rzekł, że szaleje. 
Kto zaś na płacz lekkość wkłada, 
Słyszę dobrze, co powiada, 
Lecz sie tym żal nie hamuje, 
Owszem, więtszy przystępuje. 
Bo mając zranioną duszę, 
Rad i nierad płakać muszę, Co snaść nie cześć, to ku szkodzie I zelżywość serce bodzie. 
Lekarstwo to, prze Bóg żywy, 
Ciężkie na umysł troskliwy, Kto przyjaciel zdrowia mego, 
Wynajdzi co wolniejszego. 
A ja zatym łzy niech leję, 
Bom stracił wszytkę nadzieję, 
By mnie rozum miał ratować, 
Bóg sam mocen to hamować.
<|endoftext|>
Dopiero chcę pisać żarty Przegrawszy pieniądze w karty, Ale się i dworstwo zmieni, 
Kiedy w pytlu hrosza neni.
<|endoftext|>
Do gościa Jeśli darmo masz te książki, 
A spełna w wacku pieniążki, 
Chwalę twą rzecz, gościu–bracie, 
Bo nie przydziesz ku utracie, Ale jesliś dał co z taszki, 
Nie kupiłeś, jedno fraszki.
<|endoftext|>
O Hannie Serce mi zbiegło, a nie wiem inaczej, 
Jedno do Hanny, tam bywa naraczej. 
Tom był zakazał, by nie przyjmowała W dom tego zbiega, owszem, wypychała. 
Pójdę go szukać, lecz się i sam boję Tam zostać. 
Wenus, powiedz radę swoję!
<|endoftext|>
Nieubłagana Wisło, próżno wstrząsasz rogi, 
Próżno brzegom gwałt czynisz i hamujesz drogi, Nalazł fortel król August, jako cię miał pożyć, 
A ty musisz tę swoje dobrą mayśl położyć, 
Bo krom wioseł, krom prumów już dziś suchą nogą Twój grzbiet nieujeżdżony wszyscy deptać mogą.
<|endoftext|>
Nuż wy, bielszczy panowie,
Panny, panie, żaczkowie,
Dajcie Bogu chwałę za to,
Za to, za to, to, to, to, to,
Iż się narodził.
Narodził się z dziewice
Na człowiecze oblicze,
Dajcie Bogu chwałę za to,
Za to, za to, to, to, to, to,
Iż się narodził etc.
<|endoftext|>
Chrystus się nam narodził,
Jenż dawno powieszczon był,
W Betleem żydowskiem mieście,
Z Panny Maryi czyście.
Hallelujah.
Gdy pasterze w nocy paśli,
Stanął przy nich anjoł spasny,
Ktorzy widząc jasność boską
Bali się bojaźnią ciężką.
Hallelujah.
Rzekł im anjoł: „Nie bojcie się,
Ale owszem weselcie się,
Narodził sie zbawiciel wam,
Ktory rzeczon Chrystus Pan”.
Hallelujah.
Teraz wszyscy śpiewajmy
A Panu Chrystowi dziękujmy,
Bo mu przysłusza śpiewać z anjoły w radości:
Chwała tobie na wysokości!
Hallelujah.
<|endoftext|>
Racz się nade mną zmiłować, mój Panie, 
Bo mię przeciwnik depce i staranie Ma o tym pilne, abym na odmiany Wszelkim kłopotem był umordowany. 
Depce mię srodze, pyszniąc się wielością Ludzi, i zbytnią tłumi mie srogością, W żaden dzień wolnym nie jestem od niego, 
I noc nie próżna strachu okrutnego. 
Wszakże, choć we dnie, choć strach obciążliwy Mnie w nocy ciśnie, 
Ojcze dobrotliwy, 
Tyś jest nadzieją moją, mój obrońca, 
I będziesz w każdej potrzebie do końca, Twemi ja, 
Panie, będąc uprawniony Obietnicami, ani zaślepionej Ludzkiej chytrości, ani groźby srogiej Bać się nie będę, ni wojennej trwogi. 
Cóżkolwiek mówię, to źle wykładają, 
Każdej przyganę mojej sprawie dają, 
Na to swą pilność wszytkę obrócili Bezbożni ludzie, aby mię hydzili. 
I w zborach radzą, aby głowę moję Lub skrytą zdradą, lub przez jawną zbroję Stracili: przeto ścieżek mych pilnują, 
Mnie przezpieczeństwa nic nie zostawują. 
A wiec to zcierpisz, 
Panie sprawiedliwy? 
Będąż sie cieszyć z swoich spraw złośliwi? 
Będziesz odwłaczał zborowi zdradnemu Przyść k upadkowi niepoddźwignionemu? 
Wiem, o wiem pewnie, wiekuisty Panie, 
Że liczysz moje każde uciekanie I chowasz kropie łez oczu płaczliwych I wiesz przyczynę kłopotów straszliwych. 
Staranie złośnych niczym czynisz prawie, 
A mnie twe ucho nakładasz łaskawie I znaki jasne twojej życzliwości Mnie okazujesz i stałej miłości. 
Twemi ja, 
Panie, będąc upewniony Obietnicami, ani zaślepionej Ludzkiej chytrości, ani groźby srogiej Bać się nie będę, ni wojennej trwogi. 
A zawsze ciebie, o stróżu mojego Żywota, chwalić będę ojczystego Rytmem zwyczajnym i oswobodzony Dać nie omieszkam ofiary ślubionej, 
Twą łaską wolny. 
Pomocą twą nogi Moje nie zstąpią z twojej świętej drogi, 
Dokąd duchowi mojemu mieszkanie W tym wątłym ciele będzie, o mój Panie!
<|endoftext|>
Serce roście patrząc na te czasy! 
Mało przed tym gołe były lasy, 
Śnieg na ziemi wysszej łokcia leżał, 
A po rzekach wóz nacięższy zbieżał. 
Teraz drzewa liście na sie wzięły, 
Polne łąki pięknie zakwitnęły, Lody zeszły, a po czystej wodzie Idą statki i ciosane łodzie. 
Teraz prawie świat sie wszystek śmieje, 
Zboża wstały, wiatr zachodny wieje, Ptacy sobie gniazda omyślają, 
A przede dniem śpiewać poczynają. 
Ale to grunt wesela prawego, 
Kiedy człowiek sumnienia całego Ani czuje w sercu żadnej wady, 
Przecz by sie miał wstydać swojej rady. 
Temu wina nie trzeba przylewać Ani grać na lutni, ani śpiewać, Będzie wesół, byś chciał, i o wodzie, 
Bo sie czuje prawie na swobodzie. 
Ale kogo gryzie mól zakryty, 
Nie idzie mu w smak obiad obfity, Żadna go pieśń, żadny głos nie ruszy, 
Wszystko idzie na wiatr mimo uszy. 
Dobra myśli, której nie przywabi, 
Choć kto ściany drogo ujedwabi, 
Nie gardź moim chłodnikiem chróścianym, 
A bądź ze mną, z trzeźwym i z pijanym!
<|endoftext|>
Przeciwne chmury słońce zakryły I niepogodne deszcze pobudziły, 
Wody z gór szumią, a pienista Wilna Już brzegom silna. 
Strach patrzać na to częste połyskanie, A prze to srogie obłoków trzaskanie, 
Kładą sie lasy, a piorun, gdzie zmierzy, 
Źle nie uderzy. 
Zakładaj korab’, cieśla nauczony, 
A kto wie, jesli nie wrócą sie ony Nieszczęsne czasy, kiedy powódź była Świat zatopiła. 
Sześć niedziel w ten czas lał deszcz nie przestając, 
A ziemia, nowe źrzódła pobudzając, 
Rzek przymnażała, tak iż morskie wały Wylać musiały. 
Z ludźmi pospołu i miasta, i grody Nieuśmierzone zatopiły wody, Nie wysiedział sie pasterz z bydłem w cale Na żadnej skale. 
Ryby po górach wysokich pływały, 
Gdzie ledwe przedtym pióra donaszały Mężnej orlice, gdy do miłych dzieci Z obłowem leci. 
Ale na ten czas i matkę, i syny Pożarła woda, i wszystek źwierz iny, Sam Noe został, przy nim żona tylko A dziatek kilko. 
Nieżyzne w cnotę to tam były lata, 
Gdzie ledwe jeden ze wszytkiego świata Nalezion, co go Bóg w cale zachował, 
Gdy nierząd psował. 
Ten, będąc z łaski Pańskiej ostrzeżony, 
Zbudował sobie korab’ niezmierzony, 
Na którym pływał czasu złej przygody Po wierzchu wody. 
A wszyscy inszy nagle zagarnieni I w głębokościach morskich zatopieni, Niebo a morze, te dwie rzeczy były Świat zastąpiły. 
A kiedy sie już prawie dosyć zstało Pańskiemu gniewu, po trosze spadało Wielkiego morza, aż za czasem skały Z wody wyźrzały. 
Potym i zbytnie zawarły sie zdroje, 
A bystre rzeki wpadły w brzegi swoje, Ziemia ku słońcu pełne ciężkiej rosy Rozwiła włosy. 
A trupy wkoło straszliwe leżały, 
Ludzie i bydło, wielki źwierz i mały, Pełne ich morza, pełne brzegi były, 
Boga ruszyły. 
I rzekł Noemu: Już teraz na ziemię Występuj śmiele i z tobą twe plemię, Oto ja znowu przyodzieję lasy Na wieczne czasy. 
I będzie, jako po te lata wszytki, 
Ziemia dawała wszelakie użytki, Mnóżcie sie, niech świat spustoszały wszędzie Znowu osiędzie. 
A w tym upewniam każdą żywą duszę, 
Że nigdy potym takich wód nie wzruszę, 
Które by miały ziemię opanować I świat zepsować. 
Włożę na niebo znakomitą pręgę, 
Którą gdy ujźrzę, wspomnię na przysięgę, 
Że mam hamować niezwyczajną wodę I nie zawiodę. 
Pomni sie, lutni! 
Nie twojej to głowy Wspominać Boga żywego rozmowy, Każ ty zasieść przy ciepłym kominie, 
Aż zły czas minie.
<|endoftext|>
Już to, jako to kiedyś zdrów, a pijesz do mnie, 
Podobnoć i ja mogę podpić sobie skromnie. 
Ale kiedy ty puszczasz krew, czemu ja piję? 
A nie obeszło mię to, ażem nalał szyję.
<|endoftext|>
Mocne boskie tajemności
O Maryjej wielebności
Krześcijaństwo wierze wierne
I nabożne a i śmierne,
Racz tego posłuchaci.
Mistrewie w Piśmie badali,
Co prorocy powiadali,
Iż w figurach ją widali,
Duchem Świętym ją poznali
Matkę swego Pana.
Ot wieku w radzie przejrzana,
Bogiem Oćcem przeżegnana,
By jego synu matka była,
Coby smutne ucieszyła
Adamowo plemię.
Na zyskanie tego świata
Przez owoc swego żywota
Panna wielmi święta.
Anna z smutku swego ciała
Tego na Bodze żądała,
By ją Bog płodem nawiedził,
Przez nią wszystek świat ucieszył,
Joachym smutnego.
Anjoł gdy się jej ukazał,
Radość jej wielką powiedział:
„Będziesz wrychle pannę miała,
Matkę swego stworzyciela
Ku wiecznej uciesze”.
Wszemu światu będzie radość,
Gdy przydzie ten wielebny gość,
Panna wielmi cudna.
Z skarbu boskiej głębokości
Wyszła krasa szwej cudności,
Miedzy kapłanmi w siątości,
Miedzy pannami w cudności,
Rosła ku obrzędu.
Panna będąc barzo młoda,
Już prosiła wiernie Boga,
By tej panny sługa była,
Co by Krysta porodziła
I panną została.
Sama o sobie nie wiedząc,
I już matką bożą będąc
Przez Ducha Świętego.
Anjoł Gabryjeł k niej posłał,
By jej ty dary zwiastował,
Z tajemnice Świętej Trojce,
Jen wykupił święte oćce
Z ciemności niewolstwa.
Maryja, dzieweczka śmierna,
Stała jak roża czyrwona,
Lękła się tego pozdrowienia,
Iże nie chciała mieć poznania
Plemienia męskiego.
Pozdrowienie gdy jej dawał,
Śmiernie się z nią jest rozmawiał
Archanjoł Gabryjeł.
„Nie lękaj się już, Maryja,
Miłości jeś bożej pełna,
Duchem Świętym nawiedzona,
Łaską bożą obrządzona,
Porodzisz zbawiciela.
S obłoku promień wystąpił,
Słuńce z siebie jest wypuścił,
Słuńce światłe przez zachoda,
Gwiazdę jasną przez zapadu
Oboje światłości.
Słuneczko wiecznej światłości
Skłoniło się k jej cudności
Ot korow anjelskich.
Ani lilija białością,
Czyrwona roża krasnością,
Ani nardus swą wonnością,
Zamorski kwiat swą drogością,
Maryjej się rowna.
Maryja miedzy kwiaty kwiat,
Służbę jej dawa wszystek świat:
Z jej wielkiej wielebności
Szukajmy u niej miłości,
Wszelkny wierny sługa.
Już Maryja swą płodnością
Okrasiła wielką cnością
Wszytki jinne panny.
Mają panny ucieszenie,
Ku swej cności obronienie
Z Maryjej żywota.
Krasnaś panna jeś w śliczności,
Użyczy nam swojej miłości,
Uciesz człowieka smętnego,
Iże żąda widzieć twego
Oblicza świętego.
W mojem rozumie pytałem
I takie w Piśmie czytałem,
Żadnej takiej nie słychałem
We wszem mieście Jerusalem
Panny miłościwszej.
Nie masz nad nią żadnej jinnej
Tako panny miłościwszej
Miedzy wszemi pannami.
Jedno miłuj jej widzenie,
Najdziesz u niej ucieszenie
Wszelkny wierny sługa.
O Maryja miłościwa,
Nad cię nie jest żadna jinna
Panna tak łaskawa.
Mistrz Maciej o tobie pisze
Wszemu ludu ku uciesze,
By się k tobie uciekali,
Swoje krzywdy powiadali,
Boś ty jich rzecznica.
Tego domu racz być stroża,
Ty jeś, Panno, rajska roża,
Panno miłościwa.
A kto tobie służbę dawa,
Swojim grzechom otpuszczenie ma
I wieczną korunę.
O Maryja, panno czysta,
Raczy nam być miłościwa
Ku swemu synu rzecznica.
O Maryja lutościwa,
Nad cię nie jest żadna jinna
Panna miłościwsza. Amen.
<|endoftext|>
Do Marcina A więc by ty, 
Marcinie, przed tym nie ugonił, 
Co to siedzi jako wróbl, a oczy zasłonił, Niech on chwali Żmudzinki, że bywają trwałe, By miał mądzie jako sam, tedy przedsię małe.
<|endoftext|>
Wysokie góry i odziane lasy! 
Jako rad na was patrzę, a swe czasy Młodsze wspominam, które tu zostały, 
Kiedy na statek człowiek mało dbały. 
Gdziem potym nie był? 
Czegom nie skosztował? 
Jażem przez morze głębokie żeglował, 
Jażem Francuzy, ja Niemce, ja Włochy, 
Jażem nawiedził Sybilline lochy. 
Dziś żak spokojny, jutro przypasany Do miecza rycerz dziś miedzy dworzany W pańskim pałacu, jutro zasię cichy Ksiądz w kapitule, tylko że nie z mnichy W szarej kapicy a z dwojakim płatem, I to czemu nic, jesliże opatem? 
Taki był Proteus, mieniąc się to w smoka, 
To w deszcz, to w ogień, to w barwę obłoka. 
Dalej co będzie? 
Srebrne w głowie nici, 
A ja z tym trzymam, kto co w czas uchwyci.
<|endoftext|>
Znać w koniach sztuki ojczyste, lękliwych Mężna orlica gołębi nie rodzi, 
Ani mdły zając z dużych lwów pochodzi. 
Wszakże rozmnaża cnoty przyrodzone Ćwiczenie: czynią serce utwierdzone Piękne nauki, tych kiedy nie staje, 
Ślachetne plemię szpecą złe zwyczaje. 
Śmiał się waleczny Rzym z syna onego Ojca, dzielnością przełomion którego Straszny Hannibal: i fortunną zbroję Musiał opuścić i ojczyznę swoję. 
Ale nie przestał na tym miedzy bogi Chwalon Alcides, że go gromem srogi Ociec urodził, bo wolał dzielnością Swą słynąć, niżli rodzaju zacnością. 
Cóżkolwiek jeno straszliwego żyło Na świecie, wszytko jego ustąpiło Niezmożnej sile, przeto słynie wszędzie I wiecznie słynąć za swe cnoty będzie. 
Droga ku sławie w sławnym urodzenie Domu, nie sama sława. 
Przeto w cenie Kto chce być, porzuć nikczemne zabawy, Nie na herb przodków patrz, ale na sprawy, 
Da pospolite prawo nieskończone Imię swym stróżom, dadzą obronione Granice zbroją koronne poczciwą Od zdradnych sąsiad sławę wiecznie żywą.
<|endoftext|>
I to być musi do fraszek włożono, 
Jako prałata jednego uczczono. 
Białychgłów młodych i panów niemało Za jednym stołem pospołu siedziało. 
Siedział też i ten, com go już mianował, 
Bo dobrej myśli nigdy nie zepsował. 
Mnich wedle niego, a po drugiej ręce Pani co starsza. 
Słuchajże o męce: 
Na pirwszym miejscu pannę całowano, 
Także do końca podawać kazano. 
Więc tego nie raz, ale kilka było, 
A prałatowi by kąska niemiło, 
Bo co raz to go baba pocałuje, 
A on zaś mnicha, więc mu się styskuje. 
Miał czyściec prawy jeszcze na tym świecie, 
Bodaj wam taki, co go mieć nie chcecie.
<|endoftext|>
Raz gdy się w pychę Merkuryusz wzbije, 
Chcąc ludzkie zdania o sobie wybadać, 
Wnet takowego sposobu zażyje, 
Ażeby z siebie własną postać składać, 
A inną przybrać, żebraka czy kupca, 
I udać na czas z wymownego, głupca. 
Wchodzi w mieszkanie, pewnego skulptora, 
A ten usilnie pilnując rzemiosła, 
Nie myśli, żeby zmyślona pokora W dom jego Bogów sprowadziła posła, Wycina nosy, oczy, usta, dłotem Bożkom, 
Boginiom i stawia w kąt potem. 
Widzi Merkury misterne posągi Marsa z Belloną w cudnej armaturze, 
Jakie gotują do wojny zaciągi, 
W jakiej bohatyr minie i posturze, 
Z jaką Bellona przysługą dla męża Trzyma potrzebne do boju oręża. 
Widzi Wenerę z najpiękniejszą twarzą, 
Przy niej Kupida, małego pieszczocha, Tu się gołębie całują, tu parzą, 
Tu się co żywo, karesuje, kocha, 
I co być może człowiekowi miło, 
Wszystko w tej sztuce wyrażone było. 
Widzi Jowisza, jak na orła wsiada, 
Widzi Junonę, jak z pawiem stoocznym Igra, ten jak się do Semeli skrada, 
Ta swe zabawy ma, przy dniu widocznym, Argus płaczący, straż porzuca wreście, 
To stadło oczu potrzebuje dwieście. 
Widzi statuę myśliwej Dyanny, 
Jak kształtną ręką psy na smyczy trzyma, Łuk, kołczan, lance, niosą za nią panny, 
Wiatr jej sukienke nieznacznie poddyma: 
Tu już zwierzyna postrzelana leży, 
Żywa na rozkaz bogini w sieć bieży. 
Widzi Apolla, jak pożarem płonie Dla pięknej Dafny, co nim jawnie gardzi, Narcyss sam siebie zakochawszy tonie, Echo go ściga, ten ucieka bardzi: 
Dwóch amorotów miłość mściwa tropi Jednego spali, drugiego utopi. 
Widzi Prokrydę z kochanym Cefalem, 
Jaki pożytek podejrzenie niesie Między małżeństwem, co się kończy żalem, Gdy żona męża szpieguje po lesie, 
Któż winien, że mąż w kniei zamiast zwierza Zabija żonę, co mu nie dowierza. 
Patrzy na kształtną pięknej Ledy postać, 
Jakim jej członki wyrobione tokiem, 
Chciałby niejeden dziś Parysem zostać, 
Byle tak żywej kędy dojrzał okiem, Ale że nie masz w nadziei otuchy, 
Przybrać się życzę w łabędziowe puchy. 
Kiedy do woli wzrok napasł Merkury W tak pięknych sztukach, widzi też swój własny Posąg: więc spyta, w jakiej cenie który, 
Spyta, za co ten w kąt zapchano ciasny, 
W jakim szacunku Jowisz, Wenus, Juno, Jazon co z Kolchów uwiózł złote runo. 
Odpowie skulptor, że różność w naturze, 
Nie wszystko dała jednemu, co w skarbie Ma swoim, tak też, różność jest w marmurze, 
W białości, w żyłkach, w glansie, w żywej farbie. 
Kto się zna na tym, sam rozum dyktuje, 
Co marmur, praca, kształt w sztuce kosztuje. 
A żeś ciekawy, opowiem ci o tych, 
Co w jednym rządzie na tej stoją stronie, 
Żadnej od kilku set czerwonych złotych Przedać nie myślę, kto zajedzie po nie, Ci zaś co pod tą ścianą są zebrani W mniejszej są wadze, więc ich oddam tani. 
Jeszcze nie dosyć dla Merkuryusza, 
Chce wiedzieć drogość swojego bałwana. 
Z bliska przystąpi, ręką, nogą rusza, 
Rzecze: czemu ta sztuka zaniedbana? 
I co by za nią chciał rzemieślnik złota? 
Sądząc, że w cenie wielka zajdzie kwota. 
Opaczną słyszy odpowiedź w te tropy: 
Że gdyby kupiec dziś przybył z trafunku, 
Za tego błazna nie chciałbym i kopy, 
Lecz bym go przydał z chęcią w podarunku, 
Bylem się pozbył spraw cudzych cenzora, 
Kassy złodziejów, a Bożków faktora. 
Nie w smak to było Merkuremu słuchać Bo mu inaczej obiecała pycha, 
Że pod nos śmiele miał każdemu dmuchać, 
Teraz go na łeb ambicya spycha, 
Mówiąc mu w oczy: że ostatni zbrodzien W tym charakterze szubienicy godzien. 
Dopiero w myśli sam siebie poznaje, 
Co to za defekt w nim dotąd panował, Przeklina stan swój, ambicyi łaje, 
Że tylko siebie nad wszystkich szacował: 
Odtąd przyrzeka, że swój umysł hardy Potępi, co go wprowadził do wzgardy.
<|endoftext|>
Jedzie nas trzech z sejmiku imo dwór szlachecki, Sam stał na grobli, baba w stawie płócze niecki, Prosi na wstęp. 
Wstąpimy, bo południe blizko, Każe wskok do obiadu zakładać ognisko, 
A tym czasem do izby prowadzi nas siedzieć, 
Chcąc się czego o przeszłym sejmiku dowiedzieć. 
Prawimy, ale się na żołądku zwija, 
Gdzie nie tylko południe, lecz śródwieczerz mija, Już byśmy po pieczeni w karczmie przy ogórku Jechali, nie czekając jego podwieczorku, Dawno by konie obrok zjadły. 
Ów się boży, 
Że owsa nie namłócił. 
Wolałbym najdrożej Kupić w karczmie, niżeli siedzieć, jak na szydłach, 
Dla kapłona tłustego i gęsi w powidłach, 
Choć by i kuropatwa i cukrowe wety. 
Jakoż patrząc na obrus i świeże serwety, 
Przejźrałby się w talerzu, bo dopiero z szkuty. 
Trzy godziny to leży na stole dla buty, 
Wielka aparencyja przyszłego obiadu. 
Nie byłoby inaczej, pomyślę, do ładu. 
Aż też niesie parobek barszcz w kowanym pasie, 
Panna petercymentu flaszkę. 
Pojźrym na sie. 
Żołądków rano wódką zagrzawszy z hanyżem, 
Ostrzyliśmy apetyt na kapłona z ryżem. Radem wam, 
Bracia, ale jako szkolne pensa Uczą nas, będzie, prawi, sine arte mensa. 
Blomuz, potaź i frykacz francuskie to brednie, Proszę na ten barszcz polski, póki nie ostydnie. 
A w barszczu trzy zapartki koło kury suchej. 
Znać w niem tydzień kucharka płókała pieluchy. 
Kwokę, pomyślę sobie, a z nią wraz i jajca Niewylęgnione, dla nas kazał warzyć zdrajca. 
Potym kaszę jaglaną tenże kuchmistrz niesie, 
Tak twardą, że pies skoczy, a nie załomie się. 
Toż syra, bo z kapustą nie każe się kwapić, 
Żeby petercymentu było po czym napić. 
Więc nie jadszy, nie piwszy, że już ku wieczoru, 
Porwiemy się do karczmy niedaleko dworu, 
Napatrzywszy obrusów i Gdańskiej się cyny. 
Co masz w wozie, kucharzu, daj, miasto zwierzyny Na pieczeni przy kaszej pozbędziem oskomin! 
Niech mija, komu w drogę, murowany komin.
<|endoftext|>
Nowy to fortel a mało słychany: 
Na śrebrną brodę grzebień ołowiany.
<|endoftext|>
Panny, które na wielkim Parnasie mieszkacie, 
A ippokreńską rosą włosy swe maczacie, 
Jeślim się wam zachował jako żyw statecznie, 
Ani mam wolej z wami rozłączyć się wiecznie, Jeśli królom nie zajźrzę pereł ani złota, 
A milsza mi daleko niż pieniądze cnota, Jeśli nie chcę, żebyście komu pochlebiały Albo na mię u ludzi niewdzięcznych żebrały: 
Proszę, niech ze mną za raz me rymy nie giną, 
Ale kiedy ja umrę, ony niechaj słyną!
<|endoftext|>
Ciebie, wszego stworzenia o obrońco wieczny, 
Wzywam, wątły, ubogi i nigdzie bezpieczny: 
Miej mię w pilnej opiece, a we wszytkiej trwodze Pośpiesz przynieść ratunek duszy mej niebodze. 
Uskrom choć rózgą twoją ciało zaślepione I żądzą próżną, sprośną, szkodną napełnione, Niech się wstyda, że pragnie duszy swej panować: 
Słuszniej wiecznej ma służyć, co sie musi psować. 
I wy, wojska zazdrosne,—Pan Bóg mnie obroną— Tył podajcie i weźmcie hańbę nieskończoną, 
Co dóbr, skąd was wygnano, stworzeniu Pańskiemu Nie życzycie i chwały stwórcowi swojemu. 
Szczęście me, chwało moja, niech wskok wstyd poczują, 
Którzy mi inszą chwałę, nie ciebie, cukrują. 
Co ma człowiek nie twego? a który sie chlubi Z darów twych, wieczny królu, dary twoje zgubi. 
To szczęśni, to weseli, którzy wyznawają, 
Że twe jest, co jest dobrze, i ciebie szukają, 
Wieczno–trwałej ozdoby, i czynią staranie, 
By chcąc samego ciebie miłowali, 
Panie. 
I mnie policz w tę liczbę, ojcze miłosierny, 
A daj, bym i tu baczył, iżem proch mizerny, 
I, nierówny tak ciężkich przygód nawałności, 
Niech znam moją możnością wielkie twe lutości. 
Ale kto jest szczęśliwy, choć dyjamentową Wdział zbroję, wojnę cierpiąc długą i surową? 
Przeto proszę: ty, któryś jest obrońcą w boju, 
Nie odwłaczaj dać sie , zbawienny pokoju.
<|endoftext|>
Stateczny umysł pamiętaj zachować, 
Jesli cię pocznie nieszczęście frasować, Także i góry nie radzęć wylatać, 
Kiedy sie Szczęście z tobą imie bratać. 
Śmierci podległy człowiecze cnotliwy, 
Choć wszytek twój wiek będzie frasowliwy, 
Chocia też czasem, siedząc z przyjacioły, 
Przy dobrym trunku strawisz dzień wesoły, Tu przy ciekącym, przezornym strumieniu. 
Każ stół gotować w jaworowym cieniu, Każ wino nosić, póki beczka leje, 
Póki wiek służy, a śmierć nie przyspieje. 
Postąpisz z włości drogo zapłaconych, 
Postąpisz z dworu i gmachów złoconych, A co zebrania twego kolwiek będzie, 
To wszytko przyszły namiastek osiędzie. 
Bądź sie kto zacnym rodził i bogatym, 
Bądź niewolnikiem, u śmierci nic na tym, Czyjkolwiek naprzód los wynidzie, wsiadaj, 
Wieczny wygnańcze, ani więc odkładaj.
<|endoftext|>
Gdzieśkolwiek jest, 
Bożeć pośli dobrą godzinę, Jaciem twój był jako żywo, i twoim zginę. 
Tak to Bóg przejźrzał od wieku, a nie żałuję, 
Bo w tobie więcej niż we stu inszych najduję. 
Nie tylkoś nad insze gładszą sie urodziła, 
Aleś i zwyczajmi twarzy nic nie zelżyła, A jako wdzięcznie szmarakiem złoto sie dwoi, 
Tak tej szlachetnej duszy w tym ciele przystoi. 
Szczęśliwy ja człowiek, bych mógł tak użyć tego, 
Jakobych sie nie omylił, co jest lepszego, Lecz jako na błędnym morzu, nie tam, gdzie chcemy, 
Ale gdzie nas wiatry niosą, płynąć musiemy. 
Jednak albo miłość zmyśla sny sama sobie, 
Albo i ty nie chcesz, bych miał zwętpić o tobie. 
Ta nadzieja świat mi słodzi, a bych inaczej Doznać miał uchowaj, 
Panie, umarłbym raczej.
<|endoftext|>
Temuż Ośmdziesiąt lat a to jest prawy wiek człowieczy Czekała śmierć, żeby był Gąska mówił grzeczy, Nie mogła się doczekać, błaznem go tak wzięła I tąż drogą, gdzie mądre zajmuje, pojęła. 
Gąska, błaznuj ty przedsię, imię twe nie zginie, 
Póki dzika i swojska gęś na świecie słynie.
<|endoftext|>
Na umyśle prawdziwe bogactwa zależą, Pod nim srebro i złoto, i pieniądze leżą, A temu bogatego imię będzie służyć, 
Który szczęścia swojego umie dobrze użyć. 
Ale kto ustawicznie leży nad liczmany, 
Tylko tego słuchając, gdzie przedajne łany, 
Ten równie jako pszczoła plastry w ul układa, 
A drugi nic nie robiąc miód gotowy jada.
<|endoftext|>
Nieszcześciu kwoli a swojej żałości, 
Która mię prawie przejmuje do kości, 
Lutnią i wdzięczny rym porzucić muszę, 
Ledwe nie duszę. 
Żywem, czy mię sen obłudny frasuje? 
Który kościanym oknem wylatuje, 
A ludzkie myśli tym i owym bawi, 
Co błąd na jawi. 
O błędzie ludzki, o szalone dumy, 
Jako to łacno pisać sie z rozumy, 
Kiedy po wolej świat mamy, a głowa Człowieku zdrowa. 
W dostatku będąc, ubóstwo chwalemy, 
W rozkoszy żałość lekce szacujemy, 
A póki wełny skąpej prządce zstaje, 
Śmierć za jaje. 
Lecz kiedy nędza albo żal przypadnie, 
Ali żyć nie tak jako mówić snadnie, 
A śmierć dopiero w ten czas należy, 
Gdy już k bieży. 
Przecz z płaczem idziesz, 
Arpinie wymowny, 
Z miłej ojczyzny? 
Wszak nie Rzym budowny, 
Ale świat wszystek Miastem jest mądremu Widzeniu twemu. 
Czemu tak barzo córki swej żałujesz? 
Wszak sie ty tylko sromoty wiarujesz, Insze wszelakie u ciebie przygody Ledwe nie gody. 
Śmierć, mówisz, straszna tylko niezbożnemu, Przeczże sie tobie umrzeć cnotliwemu Nie chciało, kiedyś prze dotkliwą mowę Miał podać głowę? 
Wywiódłeś wszytkim, nie wywiódłeś sobie, Łacniej rzec, widzę, niż czynić i tobie, 
Pióro anielskie, duszę toż w przygodzie, 
Co i mnie bodzie. 
Człowiek nie kamień, a jako sie stawi Fortuna, takich myśli nas nabawi. 
Przeklęte szczeście! 
Czy snać gorzej duszy, 
Kto rany ruszy? 
Czasie, pożądnej ojcze niepamięci, 
W co ani rozum, ani trafią święci, 
Zgój smutne serce, a ten żal surowy Wybij mi z głowy.
<|endoftext|>
Już , 
Gąska niebożę, nie będziesz błaznował, 
Już „Pod Operyjaszem” nie będziesz harcował Ani glótów z rękawa sypał na chłopięta, 
Kiedy cię więc opadną jakoby szczenięta. 
Jużeś leciał za morze, 
Gąsko, jużeś w dole A czarnej Persefonie szpaczkujesz przy stole, 
A duszyce się śmieją, że ten, co by grzeczy Słowa wyrzec nie umie, nowy cień człowieczy. 
Więc my też, pamiętając na jego zabawki, 
Nowej mu nie żałujmy usypać rękawki! 
Nad nią miasto proporca suknią szachowaną Zawieśmy, a na grobie gęś twardo kowaną, 
A to, żeby mógł każdy, kto tędy pobieży, 
Domyślić się zarazem, że tu Gąska leży.
<|endoftext|>
Do dziewki Jeśli to rada widzisz, a życzysz mi tego, 
Abych prze cię używał frasunku wiecznego, 
Cóż ci rzec, dziewko sroga? 
Po prawdzie jam tobie Inaczej to zadziałał, a co dziś na sobie Odnoszę, dzieje mi się nad moje zasługi, Ledwe taki na świecie niefortunny drugi. 
Czego dalej chcesz po mnie? 
Czy jeszcze wątpliwa Moja chęć przeciw tobie? 
Noc w myślach teskliwa I te ogniste gwiazdy, rozsiane po niebie, 
Świadkiem, że nic milszego nie mam okrom ciebie. 
Czy zgoła nie chcesz, abyś sługę ze mnie miała? 
Po prawdzie, by się miłość z rozumem sprzągała, 
Wzgarda by miała ruszyć każdego, a już by Lepiej się odrzec za raz i pana, i służby. 
Ale co potym? 
Miłość ma swe obyczaje, 
Zna, co lepiej, a przedsię przy gorszym zostaje. 
A ty, jeśli nadzieję chcesz o łasce swojej Zgasić we mnie, już dawno pragniesz śmierci mojej.
<|endoftext|>
Na mięszania i rozrywania sejmów Rzekł niesprawiedliwy sam w sobie, aby grzeszył: a zmrużywszy oczy, nie chciał się oglądać na bojaźń Bożą. 
Nie chciał zrozumieć przewrotności umysłu swego, ani uważał, że w zgubie ojczyzny i samemu zginąć przyjdzie. 
I tak zdradliwie mówił przeciwko matce własnej, a gorszy pasierba, piersi te lżył, które go karmiły. 
Głowa jego nie myśliła o dobro pospolitem, ale żeby się dobrze mieć, by i złe czyniąc, a nienasycona podwyższenia chciwość nie chciała się obejrzeć na prawo przystojności. 
Ojczyzna w uściech i obrona jej, a w sercu kończyste żądło jak węda u hipokryty. 
Stąd uczynił się rzecznikiem w skomo na obronę dobra pospolitego, a pod pokrywką publiki, tai zawziętość sejmu rozerwania. 
Mówiąc skrycie sam w sobie: 
Cóż mi za to pieczołowanie o ojczyznie? kiedy inszą drogą pomogę sobie do dobrego mienia. 
Droga cnoty przykra, nagroda zasług niepewna, wdzięczność za odwagi omyla, a gdy występków nie karzą, grzeszyłby, kto by dobrze czynił. 
I tak udaje się przeciwną od gościńca ścieżką, a między sobie podobnymi rozsiewa ducha przeciwieństwa. 
Ród jaszczurczy i właściwe Judasza pokolenie, bo i ten Pana w rękę całując, dla błahego kwestu, ojczyznę własną przedaje. 
Psia natura, która węchem pożywienia śledzi, a znalazłszy, na plugawem ścierwie opada. 
Widzisz to, 
Boże, czuły wolności naszej stróżu, i grozisz pomstą zdrajcy, któryś tego balsamu wolności przez „nie pozwalam”, w truciznę obracać nie kazał. 
Ale jako bezoar w zakrytem naczyniu zachować był powinien: on go teraz, datkiem przekupiony, na niezdrowie pospolite używa. 
Idzie jednak za zdrajcą, choć leniwa Nemezis, a wyzionąwszy niecnotliwy wziątek, samego czeka judaszowskie myto. 
Upadną, upadną ci, którzy ojczyznie źle służą, a plemię cnotliwego na to miejsce dziedziczyć będzie. 
Wyżeną przekupionego ojca Cherheles potomków z domu, a ze złego zbioru drobna dziatwa nie ucieszy się. 
Jeno szpetna sława aż do obmierżenia zostanie i będzie pamiątka jego w pośmiewisku tak, jako onego, który w Efezie bóżnicę Diany zapalił. 
Chwała Ojcu i Synowi, i Duchowi świętemu etc.
<|endoftext|>
Żal mi cię, niebogo, 
Że nie masz nikogo, 
Co by cię przestrzegł, słuchaj ale mało, 
A potym uczyń, coć sie będzie zdało. 
Bodaj sie przepadło To twoje źwierciadło: 
Bo tobą szali, a ty sie nie czujesz, 
Dawno sie nie swej twarzy przypatrujesz. 
Popatrz miedzy szoty prawdziwszej roboty: 
Ujźrzysz tam i płeć chropawą, i zęby Nieprawie białe, jeno uchyl gęby. 
Więc i lat tak snadnie Mamka-ć nie ukradnie, Bo łacno zliczysz pod oczyma karby, 
Tego nie zetrą i weneckie farby. 
Aż sie za cię wstydzę, 
Gdy cię w tańcu widzę. 
Ano wiem, czemuś mi sie nie udała: 
Prosto jakobyś młodym przyganiała. 
Takżeć i te stroje Jakoby nie twoje, Tyś sie ubrała prawie wedle świata, 
A to za krzywdę biorą twoje lata. 
Nie przeciw sie Zosi, 
Bo tę miłość nosi, 
Że musi skakać jako sarna w lesie, A nie sromota, co komu czas niesie. 
Tobie na twe lata Czas poprzestać świata, Cudniej ci będzie prząść kądziel niż w wieńcu Siedzieć za stołem, babie przy młodzieńcu.
<|endoftext|>
Korona polska wziętość na się nieprzyjaciół wylicza Panie, czemuż się namnożyło tych, co mię trapią? a bez dania okazji co dzień mi nieprzyjaciół przybywa? 
Bliscy moi i przyjaciele przeciwko mnie zbliżający się stoją. 
Cytra moja obróciła się w smutek, napój mój w truciznę, kiedy z przyjaźni sąsiedzkiej widzę na zgubę odpowiedź i nieubłagane zajątrzenie. 
Jeżelim przymierza nie strzymała? umowę złamała? albo na zdradzie komu była? 
Sama się sądzę, że słusznie tę zawziętość ponoszę. 
Ale jeżelim cudzego nie pragnęła, pokoju nie wzruszała, do wojny nie dała okazji: czemużby mię te stósy potykać miały? 
Ty wiesz, mój Panie, żem spokojny żywot i zgodne obejście z każdym zawsze kochała, a za to mię teraz te kłótnie zewsząd ogarnęły. 
Gdy oto swywolny Zaporożec potargawszy obowiązki poddaństwa, z krymskiem pogaństwem nastąpili na mnie uciążliwie. 
Oraz upatrzył w nieszczęściu mojem czas przedtem ode mnie gromiony Moskal, i nie chciał zaspać pogody w odbieraniu zawojowanych derewni. 
Poszła za wiatrem i borealna Szwecja, a w temże zamięszaniu łatwiejszego próbowała połowu. 
Aż też honorowany ode mnie Transylwańczyk, przeważywszy się przez Krępak, bez opowiedzenia wojny, kraje mi pustoszył. 
Wszyscy ci mówili i urągali wszetecznie: Nie ma Polska zbawienia w Bogu swoim. 
A ono Ty, 
Panie, jesteś obrońca mój i puklerz nieprzebity, siła moja, która chociaż poniży, znowu podniesie głowę moją. 
Bo cóż wskórali i co za korzyść odnieśli, którzy się na zgubę moją sforsowali? 
Mało co mię umartwiwszy, sami w oczach moich marnie przepadli. 
Rozmarzył chmielny trunek ukrainnego Spartaka, że i Rzymowi groził, kędyż jest wycięto drzewo, usechł pniak, pokruszyły się gałęzie. 
Kędyż jest Ukraina? która po trzykroć sto tysięcy ludu szyzmatyckiego wyprawiła na wojnę, a teraz i na zupełną sotnię zdobyć się nie może. 
I drugi się niewiele ucieszył, puste uroczyska reałami opłacając, albo i szwedzka furia, że króla straciwszy, coś się jej cegieł w Inflanciech dostało. 
Węgierska hałastra poszła w Krym zabrana, a pryncypał w ostatniej rozpaczy skończył, z państwa degradowany. 
Boś Ty, 
Panie, wygubił wszystkie, przeciwiające mi się bez przyczyny, i pokruszyłeś zęby grzeszników. 
Ufam i dalej, że mię z paszczęki żarłoka wybawisz, a nad ludem swoim pokażesz miłosierdzie Swoje. 
Chwała Ojcu i Synowi, i Duchowi świętemu etc.
<|endoftext|>
Królewno moja wszak cię też tak zową, 
Iż się nie mogę zobopólną mową Umawiać z tobą, rad i nierad muszę Zlecić to pismu, a tym cieszyć duszę Swą jakokolwiek, tusząc jednak sobie, 
Że ta moja chuć będzie wdzięczna tobie. 
Szczęśliwa karto ciebie ona swymi Piastować będzie rękoma ślicznymi, 
Ciebie obejźrzy wdzięcznym okiem swoim, A ocz podobno próżno drudzy stoim, 
Ty tak możesz być szczęsna, że cię swymi Wdzięcznie całuje usty różanymi. 
Gdzież to człowiek mógł naleźć jakie czary, 
Żeby się umiał przewirzgnąć w swe dary?
<|endoftext|>
Zegar, słyszę, wybija, 
Ustąp, melankolija! 
Dosyć na dniu ma statek, 
Dobrej myśli ostatek. 
U Boga każdy błazen, 
Choć tu przymówki prazen, 
A im sie barziej sili, 
Tym jeszcze więcej myli. 
A kto by chciał na świecie Uważyć, co sie plecie, 
Dziwnie to prawdy blisko, 
Że człek - Boże igrzysko. 
Dygnitarstwa, urzędy, 
Wszystko to jawne błędy, Bo nas równo śmierć sadza Ani pomoże władza. 
A nad chłopa chciwego Nie masz nic nędzniejszego, Bo na drugiego zbiera, 
A sam głodem umiera. 
Więc by tacy synowie Byli jako ojcowie, 
Dawno by z tej przyczyny Świat sie jął żebraniny. 
Lecz temu Bóg poradził, 
Bo co jeden zgromadził, 
To drugi wnet rozciska, Niech świata głód nie ściska. 
Po śmierci trudno rządzić, Tyś mógł, ojcze, nie błądzić, 
Syn tylko worki zliczy, 
W rozumie nie dziedziczy. 
Przeto te troski płone Szatanowi zlecone, Niech, uprzątnąwszy głowę, 
Mkną w skrzynię Fokarowę. 
A wina przynoście, 
Z wina dobra myśl roście, A frasunek podlany Taje by śnieg zagrzany.
<|endoftext|>
Teraz by ze mną zygrywać się chciała, 
Kiedyś, niebogo, sobie podstarzała. 
Daj pokój, prze Bóg! 
Sama baczysz snadnie, 
Że nic po cierniu, kiedy róża spadnie.
<|endoftext|>
Do Jana Janie, mój drużba, 
Jeslić się służba Dobrze nie płaci, 
Nie jużci traci Cnota swe myto, Ale sowito Bóg zwykł nagradzać Temu, kto zdradzać Nie zwykł nikogo. 
Przeto choć srogo Szczęście się z tobą Obchodzi, sobą Nic nie trwóż, ale Trwaj rowien skale, 
Której nie mogą Nawiętszą trwogą Poruszyć wały, 
Kiedy powstały Na morzu wielkim. 
Także we wszelkim Nieszczęściu i ty Bądź niepożyty, 
A trwaj statecznie, 
Bo nie już wiecznie Fortuna służy, 
Komu podruży, 
Ani porzuci, 
Kogo zasmuci.
<|endoftext|>
Ma śliczna Aleksandro, gdybym świat miał w mocy, 
Krwawy uraz na sercu nosząc we dnie, w nocy, 
Dałbym ci go w zakładzie, serce okupując, 
Lecz, nędznik, rozgniewane niebo na się czując, 
I to, co mam, na ołtarz twój niosę z ochotą: 
Krew swoję, zdrowie, wierność, stateczność i z cnotą.
<|endoftext|>
Pierwszą, wtóra i trzecią, czwartą wieś i piątą, 
Szóstą także i siódmą, ósmą i dziewiątą, 
Nie wiem, miły doktorze, w której masz krainie, 
Jam tylko był w Dziesiątej, która przy Lublinie.
<|endoftext|>
Świat hołduje marności I wszytkie ziemskie włości, To na wieki nie minie, 
Że marna słynie. 
Miłujmy i żartujmy, 
Żartujmy i miłujmy, 
Lecz pobożnie, uczciwie, 
A co czyste właściwie. 
Nad wszytko bać się Boga Tak fraszką śmierć i trwoga.
<|endoftext|>
ten głos był, że go ociec srogi Uwarzył i dał na stół, gdy częstował bogi. 
I zjedli mu tam byli miedzy sobą ramię, 
Czego, kiedy zaś ożył, miał widome znamię. 
Ale Pindarus nie chce zwać obżercą boga, 
Bo sprośna mowa pewna do upadu droga, 
I powiada: „Gdy bogi Tantalus częstował, 
Wtenczas mu się Neptunus syna rozmiłował I uniósł go do nieba, gdzie potym i drugi Był przyniesion Trojańczyk dla tejże posługi.” Wiem, co posługą zowiesz: zły mu był warzony, 
Tak że chciał spatrzyć, jako smakuje pieczony.
<|endoftext|>
Do Stanisława Powiedz mi, gdzie się chowasz, bracie Stanisławie, 
Bom cię tak długo szukał, ażem ustał prawie, Jakożeś mię był prosił na obiad do siebie, 
Takżem cię ani widział i jadam bez ciebie.
<|endoftext|>
Co spał Epimanides lat, ja żyję tyle, 
Jeśli żyję, jeśli się na życiu nie mylę Niemasz nic: wszytek żywot grzechem abo spaniem. 
Więc i mnie, w siedmdziesiątym piątym stojąc roku, 
Czasby obudzić, czasby porwać się już z mroku. 
Kto Epimenidesa nie wiem, to wiem, że mię Śmierć trojga dzieci budzi, zruciwszy na ziemię Z betów świeckich, gdzie choć co na jawi cieleśni Widzą ludzie, w rzeczy nic niemasz, wszytko się śni. 
Tedy przetarszy oczy, wprzód na swe łożysko Pojrzawszy, plunę, możesz gorsze być mrowisko, 
Gdzie leżąc, kędykolwiek obrócę się bokiem, 
Wszędy nieszczęściu, żalom, chorobom obrokiem. 
Złe jedno z siebie zrzucisz, aż drugie, aż trzecie, 
Aż i dziesiąte oślep lezie, rzekłbyś, że cię Z nogami zjedzą, wszakże, choć ich tyla chmura, 
Brednia są mrówki względem onego jaszczura, 
Który we dnie i w nocy, na jawi i we śnie, 
Serce w piersiach sumieniem katuje boleśnie. 
Więc dłużej w tem pieleszu mam dognijać brzydkiem? 
Porwę się i w skok bieżę do kościoła, kędy Daleko widzę różne od starych obrzędy. 
Żem się ledwie obaczył, jeślim ja w kościele? 
Insze rzeczy opuszczam, których jest tak wiele Idę potym do domu. 
Naprzód na sejmiki, 
Aż ledwie zrozumiane usłyszę języki, 
Wszystkie w kupie, choć je Bóg rozdzielił u Babel. 
Cóż skoro się popiją a przyjdzie do szabel? 
Prawda, że się tak z sobą obchodzą dyskretnie: 
Dość dobyć, i to rzadko ale żaden nie tnie, Językami, jakby też z tretu zegnał baby, 
Ledwie stalne kościoła dotrzymają sztaby. 
Głowy im zagoreją duchem ale winnym. 
Mogę się niespodobać komu, choć niewinnym. 
Wolę, rzekę, z swą radą, nim w bok wezmę, wprzódy Wędrować, opuściwszy bankiet, do gospody. 
Razem tylko był na niem, jakby też u Lipków, 
Bom jako żyw nie słychał na sejmiku skrzypków. 
Z samą do Jarosławia żydzi głową jadą, 
Wszyscy tu dla pożytku, rzadki kto z obradą, 
Żeby abo arendy dostąpił czopowej, 
Abo sobie przyczynił soli suchydniowej, 
Zagrawszy na bankiecie braciej, a w ostatku Chcąc zostać exaktorem jakiego podatku. 
Bo żeby na sejm posłem abo deputatem O czymże mówić? nikt się nie zawiedzie na tem. 
Cóż pojrzawszy na szaty? w materyjach, w kroju, 
Tylko już nie dostaje na głowach zawoju. 
W pamięci poważny strój mając staroświecki, 
Nie zbłądzę, porównawszy z małymi ich dziecki. 
Ten Turka, ten Węgrzyna czego znakiem szata, 
Bo nacóżby ją wdziewał, ten zabił Chorwata. 
Jakby to już po wojnie, jakby już wygnani Turcy z Kamieńca: drugi, jak żyw, nie był na niej. 
Nie obaczysz w żebraczym płaszczu więcej płatów, 
Co w stroju i w języku dzisia u Sarmatów. 
Brody, które powagi, rozumu, nauki Znakiem były, postrzygli teraz na peruki. 
Obacząli u kogo, naśmiewać je wolą. 
Cóż niemają z brody śmiać? sami wąsy golą. 
Wszytko wolność szlachecka, i to, żal się Boże, 
Nie pozwolić, aż sejmik zapłacą mu, może. 
Wżdy go i król i prawo kazało? 
Nie stanie: 
Wolnym szlachcic, niech ginie i ojczyzna, ja nie. 
Toż z nim w targ, którzy mają w sejmiku prywatę. 
Chyba tak, znajcież łaskę, rzecze, wziąwszy datę. 
Nie wiemże, jeśli się już drugiemu nie godzi, 
Jeśli pierwszy do wziątku drogę mu zagrodzi. 
Idę też do obozu za wojskiem po lekku, 
Straciwszy w niem z młodości połowicę wieku, 
Aż nie ten, co się bije, aż kto inszy liczy I żołd i krwią nabyte żołnierskie zdobyczy. 
Trudno się inakszego z takiej rady skutku Spodziewać kto miał, rzekę w sobie, nie bez smutku. 
W papierach wojsko! gdzieżby chciał się też bić papier, 
Szablę wziąwszy po polsku, po niemiecku rapier. 
Nad papierami trąbią na każdy rok larmo – Komuż na borg umierać, komuż chce się darmo? 
Żołnierza, jako w piekle owego pieszczocha, 
I ta nie dojdzie wody od Łazarza trocha, 
Żeby język omoczył, którą na tym świecie Ciężki poborca z niego prasą do krwie gniecie. 
Starszyzna wsi kupuje, siedząc przy kominie, Żołnierz chleba o kiju żebrze abo ginie. 
Cóż mówić o prywatnych, o szlacheckich domach? 
O czym się ani śniło w staroświeckich kromach, 
Żeby to wszytko było choć prędko w garść chuchnie Dla stroju do szkatuły, dla stołu do kuchnie. 
Własnego nawet swego nie poznałem domu! 
Ocknąwszy się z ciężkiego fortuny pogromu. 
Szczere pustki, niemasz nic, śmiele goń z kopiją, 
Niemasz żony i dzieci, bracia już nie żyją, 
Synowcy, krewni, nawet przyjaciele moi Wszyscy spią, jakbym widział w zburzonej się Troi. 
Przestałem być ojcem, gdzie drugi dziś pradziadem. 
Chyba że z miłosierdzia kto nad trupem bladym Wrzuci w grób i nie da psom głodnym z niego żeru. 
Niemasz dzieci, nie trzeba do pogrzebu kiru Idę spać, gdzie najdłuższy czas mię nie obudzi
<|endoftext|>
Wenus, nie odnawiaj mi już przeszłej nadzieje, 
Niech się mój nieprzyjaciel wszak wiesz kto nie śmieje! 
Bo lepsza pewna wolność niż rozkosz wątpliwa, 
Ta za wżdy ze mną, a z tej często nic nie bywa, 
A nasze troski wniwecz, wniwecz i staranie, 
Którym to sfałszowane kupujem kochanie. 
Podejźrzany mi twój śmiech i twe słodkie słowa Boję się, by nie była znowu jaka zmowa. 
Jako chcesz, aleć tego pełne będą karty, 
Chociać mój płacz u ciebie śmiech tylko a żarty.
<|endoftext|>
Raz, gdy łowczemu przypadła myśl dobra Rozstawić sieci na leśnego zwierza, 
Przypadkiem jakimś, widzi w siatce bobra, 
Co go natura bardziej do więcierza Napędzić miała jak stworzenie wodne. 
Bóbr w kniei są to rzeczy dziwu godne. 
Łowczy jak ludzki, dzieli się z sąsiedztwem Częściami z bobra, by go z nim zażyli, Przyznają wszyscy, że szczęścia łowiectwem Bardziej niż bobrem gust swój nasycili, 
Biorąc z łowczego łaski specyały, 
Z których odorem napełnion dom cały. 
Posłał dla młodej pani ogon spory, 
Dla starej jakieś w papierze rupieci, Te przeraźliwe zrobiły fetory, 
Skutek bobrowy w nos, w garło zaleci, Dotknieniem owych śmierdzących kawalców, 
Trudno tabaki zażyć trzy dni z palców. 
Spyta się pani posłańca ciekawie: 
Coś mi to przywiózł? on o strojach plecie: 
Ta mowi: dawno strojem się nie bawię, 
Bom stara, a ten stroje chwali przecie. 
Na koniec rzecze: ja o to nie stoję, 
Komuś dał ogon, oddajże i stroje.
<|endoftext|>
Pieśni Nota edytorska Tekst Pieśni został tu podany według pierwodruku, który ukazał się w roku w Drukarni Łazarzowej w Krakowie pt. 
Pieśni Jana ego księgi dwoje. 
Egzemplarz Biblioteki Zakładu Narodowego im. 
Ossolińskich we Wrocławiu sygn. 
XVI Qu. został starannie przedrukowany przez Władysława Floryana , . wyd. . 
Nie zamieszczono w niniejszej edycji dwu utworów: 
O śmierci Jana Tarnowskiego i Pamiątka Janowi Baptyście Znajdują się one wprawdzie w pierwodruku Pieśni, ale pod względem gatunkowym, jako epicedia, stanowią zupełnie odrębne zjawisko. 
Zamieszczono natomiast pieśni nie włączone do zbioru „ksiąg dwojga”, ale opublikowane pośmiertnie w osobnej edycji zatytułowanej Fragmenta albo pozostałe pisma, wydanej w tejże Drukarni Łazarzowej w roku ta edycja jest podstawą przedruku, korzystałem z egzemplarza Biblioteki Czartoryskich w Krakowie, sygn. I. 
Tekst został przygotowany zasadniczo zgodnie z kryteriami zawartymi w opracowaniu Zasady wydawania tekstów staropolskich. 
Projekt Wrocław typ B edycje popularnonaukowe. 
Zachowano jednak pewne cechy językowe, których nie uwzględnia się w edycjach popularnonaukowych, zwłaszcza dawne końcówki fleksyjne i większość dawnych form ortograficznych np. w zakresie pisowni „u”/„ó” oraz wariantowe zapisy niektórych wyrazów „sie”/„się”, ujednolicono jednak zgodnie z pisownią dzisiejszą niektóre formy ortograficzne używane w pierwodruku zamiennie np. „pułnocny”/„północny”. 
Nie zachowano „a” pochylonego, „e” pochylone zachowano jedynie w miejscach rymowych, a „o” pochylone tylko w przypadkach zgodnych z pisownią dzisiejszą. 
Podstawową zasadą była jak największa wierność wobec pierwodruku, również w zakresie interpunkcji, która stanowi jeden z najtrudniejszych i do dziś nie rozwiązanych problemów edytorskich literatury staropolskiej. 
Trudno tu o rozwiązanie możliwe do przyjęcia przez wszystkich ze względu na zasadnicze różnice między dawnym systemem retoryczno-intonacyjnym i obecnym systemem logiczno-syntaktycznym, a także ze względu na niekonsekwencje zapisu w dawnych drukach. 
Ponadto w niniejszej edycji zastosowano współczesne zasady pisowni małych i wielkich liter. 
Wielkimi literami zapisywano też rzeczowniki oznaczające upersonifikowane pojęcia np. 
Fortuna, 
Szczęście. 
W związku z powyższym edycja utworu nie opiera się w całości na żadnym z wydań współczesnych, choć przede wszystkim uwzględniono pewne rozstrzygnięcia zawarte w najnowszej edycji krytycznej Pieśni, opracowanej w ramach sejmowego wydania Dzieł wszystkich ego przez Marię Renatę Mayenową i Krystynę Wilczewską oraz Barbarę Otwinowską i Marię Cytowską . 
Wykorzystano cenny Aneks I: 
Zmiany tekstowe w wydaniach i rękopisach „Pieśni”. 
Nieliczne koniektury i emendacje wprowadzone przez Autorki tej edycji przyjęto bez zastrzeżeń i ze względu na charakter niniejszego wydania nie zaznaczono ich ani w tekście, ani w przypisach. 
Wydanie to nie obejmuje jednak pieśni zawartych we Fragmentach osobna edycja Fragmentów w ramach wydania sejmowego jeszcze się nie ukazała. 
Za edycjami Krzyżanowskiego i Ślękowej przyjęto więc też nie zaznaczając tego osobno kilka drobnych emendacji w tekście pieśni z Fragmentów, trzymając się jednak wiernie przekazu zawartego w pierwodruku. 
Przy opracowywaniu tekstów zostały wzięte pod uwagę także ustalenia edytorskie zawarte w wydaniach przygotowanych dla serii Biblioteki Narodowej przez Tadeusza Sinkę , i Ludwikę Ślękową , oraz w edycji Poezji Jana ego opracowanej przez Janusza Pelca wyd. , i w edycji Dzieł polskich opracowanej przez Juliana Krzyżanowskiego wyd. , . 
Zgodnie z praktyką stosowaną przez niektórych dotychczasowych wydawców Julian Krzyżanowski, 
Janusz Pelc wyodrębniono graficznie poszczególne strofy pieśni, uznając, że taki tradycyjny zapis oddaje intencje zawarte w zapisie znanym z pierwodruku, a równocześnie jest czytelny i uzasadniony w wydaniu przeznaczonym dla szerokiego kręgu odbiorców. 
Autorom wszystkich wymienionych edycji, a zwłaszcza Autorkom wydania sejmowego, niniejsza edycja wiele zawdzięcza również w zakresie opracowania komentarza, który jednak różni się w wielu miejscach od komentarzy do edycji wcześniejszych. 
Głównym celem było umożliwienie współczesnemu czytelnikowi nie obeznanemu w ogóle z dawną polszczyzną zrozumienia tekstu. 
Objaśnienia są więc praktyczne, zwięzłe i nie odwołują się do problematyki historycznojęzykowej. 
W celu ustrzeżenia czytelnika przed mylnymi interpretacjami tekstu szczególną uwagę zwrócono na wyrazy, które są używane do dziś, ale których znaczenie w Pieśniach jest odmienne od znaczenia obecnego. 
Przy tworzeniu komentarza pomocne były także podstawowe słowniki, a zwłaszcza Słownik polszczyzny XVI wieku, 
Słownik języka polskiego pod red. 
Witolda Doroszewskiego oraz Słownik języka polskiego Samuela Bogumiła Lindego, a także słowniki mitologiczne, zwłaszcza Słownik mitologii greckiej i rzymskiej Pierre’a Grimala. prof. dr hab. 
Piotr Wilczek, 
Uniwersytet Warszawski, 
Instytut Badań Interdyscyplinarnych „Artes liberales”
<|endoftext|>
Słuchaj, gdy nie chcesz baczyć, co się ze mną dzieje, 
A nie mórz w mojem sercu do końca nadzieje: 
Albo łzami gęstemi wszytek się oblewam, 
Albo serdeczne ognie wzdychaniem odkrywam. 
Ognie, któreby w popiół dawno mie spaliły, 
Gdyby mie łzy wilgotne często nie kropiły, Które tak często płyną, żeby już me ciało, 
By go ogień nie suszył, wodą być musiało. 
Owo nigdy się o to nie przestają wadzić Ciężki płacz, srogi płomień, kto mie z nich ma zgładzić. 
W tem rozterku co cierpię, chciej uważyć sobie, Lecz, jeślić i to trudno, powiem ja sam tobie: 
Żywot mie już opuścił, śmierć się mie wziąć boi, 
Sama żałosna miłość przy mnie stale stoi, 
I ta tylko dla tego, aby mie męczyła: 
Mnimiałaś, aby z cnoty przy mnie się bawiła? 
Otóż słyszysz, tych czasów co się ze mną dzieje? 
O nader srogie serce, co się z tego śmieje! 
Ty jeśli mie nie myślisz na wieki zepsować, 
Uczyń, coć nie zaszkodzi: dopuść się miłować!
<|endoftext|>
Cesarza jego mości z królem jego mością polskim powitanie Oto jak dobra i jako wdzięczna rzecz jest mieszkać braci społem. 
Któraż fortuna, by najobfitsza, tak ucieszy, jako poufały przyjaciel, w szczęściu przytomny, w przygodzie nieodstępny. 
Któreż tak zamożyste bogactwa, jako wierny towarzysz? 
Z którego w pomyślnem powodzeniu ozdoba, a w przeciwnem ratunek. 
Nie sobie bowiem, nie sobie samemu, ale bliźniemu gwoli Pan Bóg człowieka stworzył. 
I dał mu ręce, aby jedna drugiej pomocna była, uczynił mu nogi, aby, gdy się jedna pośliznie, wspierając się na drugiej, mógł upadku uchronić. 
A kiedyż słuszniej ręka rękę ratować albo raczej ręka głowę w niebezpieczeństwie założyć mogła, jak teraz, kiedy żarłok państw, 
Turczyn, wszystkie siły na pochłonienie ostatka ruszył Europy. 
Teraz, witezowie chrześciańscy, piękna do sławy okazja wzywa, żeby wojną ściśnionego ratować cesarza. 
Pobudza wiara i o honor ukrzyżowanego Pana gorliwość, żeby kościoły pańskie na brzydkie mahometyzmu nie przyszły splugawienie. 
Rozum sam na koniec pokazuje, żeby ten ogień u sąsiada gasić, i na cudzym raczej grzbiecie, nie swoim, drapieżnego konać niedźwiedzia. 
Gdzie jest nieleniwy do dzieł rycerskich Hiszpan albo orężem sławy nabywać chciwi Francuzowie? 
Gdzie w historiach dawnych zalecony Ryszard angielski, którego sercem lwiem samiż nazywali Saraceni? 
Borealne państwa: 
Dania i Szwecja milczą, i insze postronne monarchie drzymią, dotąd bezpieczni, póki w brzeg ich nie zakołacą. 
Jeden jeno ochoczy Sarmata, który choć z wypierzonym białym magiszem bieży dwugłownemu ćwikowi w posiłku. 
Poszczęścił Pan Najwyższy pole, uciekł wilk, dość obłowu, że obarczony, bez szkody pierzchnął od owczarni. 
A zatem z sobą witający się w polu, stanęli bracia, pomazańcy boży, rządkiem koronowanych głów szczęściem, cesarz i król polski zjednoczeni. 
Były te czasy złote, kiedy Bolesław, król nasz, przyjmował u siebie goszczącego cesarza Ottona, z należytym całej Polski aplauzem. 
I to godzina wspomnienia, kiedy Maksymilian z Zygmuntem i Władysławem czeskim traktowali w Wiedniu Europy uspokojenie. 
Ale tam Otton, nawiedzając grób wielkiego męczennika, dla odpustu gościł, tu zaś Jan III po wybawionej Germanii z zupełnym stawia się jubileuszem. 
Między Maksymilianem a domem Jagiełłowskim stanowiono małżeństw królewskich traktaty w Wiedniu, teraz pod Wiedniem, najezdnika wypierając, o włos niezgwałconą Flawianę rzesza niemiecka odbiera. 
Jako tedy większy skutek teraźniejszego monarchów zjazdu, tak powinna być większa do publicznego wesela okazja. 
Rozumiem, że tam z witających się aktu miało upodobanie niebo, a bystrego Dunaju wody nad niezwykłem dziwowiskiem zastanowić się musiały. 
Dość wysokie, podniosły się wyżej cesarskie Alpes, a sięgające obłoków skały wspinały się, patrząc jak jagnięta młode. 
Zaszumiały pobrzeżne Dunaju lasy i krzewiny wesoło, jakby winszując, że się przeciw niepoczciwemu Izmaelowi przynajmniej dwaj spiknęli, kiedy wszyscy czy nie chcą, czy nie mogą. 
Aleś Ty, 
Panie, sprawił to dwóch dla Imienia Twego zjednoczenie, pociągnij i wszystkich, aby krwawą bestią tłumiąc, rozszerzali królestwo Chrystusowe. 
Chwała Ojcu i Synowi i Duchowi świętemu etc.
<|endoftext|>
Nie psuj niepotrzebnemi łzami wdzięcznych oczy! 
Nic to, że się obrotne koło czasem toczy Fortuny niespokojnej nie wedle twej wolej: 
Nie nędza to w społecznej być z światem niewoli. 
Człowieka tak szczęsnego na świecie nie było, 
Któregoby nieszczęście w niwczem nie ruszyło: 
Niebieskich to duchów stan, u nas, tu na ziemi, 
Wesołe się mieszają sprawy z troskliwemi. 
Na to pomniąc, frasunkiem nie psuj głowy sobie: 
Przyrodzenie fortuny, nie gniew szkodzi tobie, Lecz, jak przyjacielowi, tak też jej rozumiej, 
Prócz frasunku postępki takie znosić umiej. 
Strzeż się, by cie fortuna niewdzięczną nie znała, 
Która cie z młodości twej prawie piestowała I tak ci wiele dobra samej użyczyła, 
Na któremby przestało ludzi szczęściu siła. 
A też nie wiem, skąd żałość ta na cie przychodzi, Wszak się twemu staraniu wedle myśli wodzi. 
Przestań jeno, gdy tak chce mieć fortuna, na tem, 
A to, czego ty żądasz, przydzie snadnie za tem. 
Czego rok nie mógł sprawić, to godzina sprawi, A dłużej trwa to, co się z więtszą pracą stawi. 
Co też wiesz, jeśli temu szczęście nie folguje? 
Aby wdzięczniejsze było, lekko postępuje.
<|endoftext|>
Szlachcianka jedna, panny nie miawszy służebnej, 
Kmiotkę w lnianą koszulkę ubrawszy ze zgrzebnej, 
Bierze z sobą w gościnę, ale wprzód napomni, 
Żeby jak najprzystojniej wszytko, jak najskromniej Czyniła, co jej każą, waszmościała wszytkim, 
I odwykała wiejskim obyczajom brzydkim, Mianowicie u stołu patrzyła, jeśli ją Posadzą, jako panny jedzą, jako piją. 
Milczeć, spyta kto, cicho odpowiedzieć, słuchać, Na łyżkę całą gębą po wiejsku nie dmuchać, Nie rządzić, nie przestawiać, żeby nie znać na niej, Ręce założyć, skoro na nię pojźry pani, Pokrajawszy, na nożu w gębę kłaść z talerza. 
Uczy tańca wielbłąda i wilka pacierza. 
Siedzą panie, w niezwykłej stoi czuba szacie Przed niemi, aż się hałas jakiś stał w komnacie, Prosi jej gospodyni, nie żałując prace, 
Żeby zajźrała, kto tam tak barzo kołace. 
A ta z nizkim ukłonem: Jegomość pan Kurek Stłukł pannę Maglownicę, wleciawszy na murek. 
Śmiejąc się gospodyni: Daj zdrowie Ichmościom, 
Wielcem rada w domu swym niebywałym gościom Stąd przypowieść: Pan Kurek z panną Maglownicą, 
Kiedy się waszmościają pachołek z woźnicą. 
A że już skończę bajkę z przypowieścią społu: 
Posadzono też czubę z inszymi do stołu. 
Był na półmisku kapłon pieczony. 
Wziąwszy ta Kolano, z apetytu zębami go chwyta, 
Ciągnie garścią, jako pies przystąpiwszy nogą. 
W tym razie pojźry pani twarzą na nię srogą, 
A moja czuba ręce, jako jej kazano, 
Wskok złoży, zostawiwszy w paszczece kolano. 
Wszyscy w śmiech, 
Pani tylko od wstydu nie zgore. Nie wezmęż ja cię, drągu! w gościnę powtóre!. 
Dano kaszę na koniec, jeść się jej chce srodze. 
Aż owa: dmąć haw, głosem zawoła, gospodze! 
Będę ja też! Dmij, bodaj rozpukła, do bydła, 
Nie do ludzi, do świni, maszkaro obrzydła! 
Prawiem ci się uczciła, od wideł, od gnoju, 
W panieńskim koczkodana, czopa, wożąc stroju. 
Niechaj wszytkie ziemianki mną się karzą dzisia, 
Że pstre cynki kondysa nie przerobią w lisa!
<|endoftext|>
Pieśń o spustoszeniu Podola Wieczna sromota i nienagrodzona Szkoda, 
Polaku: ziemia spustoszona Podolska leży, a pohaniec sprosny, 
Nad Niestrem siedząc, dzieli łup żałosny. 
Niewierny Turczyn psy zapuścił swoje, 
Którzy zagnali piękne łanie twoje Z dziećmi pospołu a nie masz nadzieje, 
By kiedy miały nawiedzić swe knieje. 
Jedny za Dunaj Turkom zaprzedano, 
Drugie do hordy dalekiej zagnano, Córy szlacheckie żal sie mocny Boże! Psom bisurmańskim brzydkie ścielą łoże. 
Zbójce, niestety, zbójce nas wojują, 
Którzy ani miast, ani wsi budują, Pod kotarzami tylko w polach siedzą, 
A nas nierządne, ach, nierządne, jedzą! 
Tak odbieżałe stado więc drapają Rozbójce wilcy, gdy po woli mają, 
Że ani pasterz nad owcami chodzi, 
Ani ostrożnych psów za sobą wodzi. 
Jakiego serca Turkowi dodamy, 
Jesli tak lekkim ludziom nie zdołamy? 
Ledwieć i tak króla nie podawa, Kto sie przypatrzy, mała nie dostawa. 
Zetrzy sen z oczu a czuj w czas o sobie, 
Cny Lachu! 
Kto wie, jemu czylitobie Szczęście chce służyć? 
A dokąd wyroku Mars nie uczyni, nie ustępuj kroku. 
A teraz k temu obróć myśli swoje Jakobyć szkody nieprzyjaciel twoje Krwią swą nagrodził i omył tę zmazę, 
Której dziś niesiesz prze swej ziemie skazę. 
Wsiadamy? 
Czy nas półmiski trzymają? 
Biedne półmiski, czego te czekają? 
To pan, i jadać na śrebrze godniejszy, 
Komu żelazny Mars będzie chętniejszy. 
Skujmy talerze na talery, skujmy, 
A żołnierzowi pieniądze gotujmy. 
Inszy to darmo po drogach miotali, 
A my nie damy, bychmy w cale trwali? 
Dajmy, a naprzód dajmy! 
Sami siebie Ku gwałtowniejszej chowajmy potrzebie. 
Tarczej niż piersi pierwej nastawiają, 
Pozno puklerza przebici macają. 
Cieszy mię ten rym: Polak mądr po szkodzie, Lecz jesli prawda i z tego nas zbodzie, 
Nową przypowieść Polak sobie kupi, 
Że i przed szkodą, i po szkodzie głupi.
<|endoftext|>
Posłuchajcie, bracia miła,
Kcęć wam skorżyć krwawą głowę,
Usłyszycie moj zamętek,
Jen mi się stał w Wielki Piątek.
Pożałuj mię stary, młody,
Boć mi przyszły krwawe gody,
Jednegociem syna miała
I tegociem ożalała.
Zamęt ciężki dostał się mie, ubogiej żenie,
Widzęć rozkrwawione me miłe narodzenie,
Ciężka moja chwila, krwawa godzina,
Widzęć niewiernego Żydowina,
Iż on bije, męczy mego miłego syna.
Synku miły i wybrany,
Rozdziel s matką swoją rany!
A wszakom cię, synku miły, w swem sercu nosiła
A takież tobie wiernie służyła,
Przemow k matce, bych się ucieszyła,
Bo już jidziesz ode mnie, moja nadzieja miła.
Synku, bych cię nisko miała,
Niecoć bych ci wspomagała:
Twoja głowka krzywo wisa, tęć bych ja podparła,
Krew po tobie płynie, tęć bych ja utarła,
Picia wołasz, piciać bych ci dała,
Ale nie lza dosiąc twego świętego ciała.
O anjele Gabryjele,
Gdzie jest ono twe wesele,
Cożeś mi go obiecował tako barzo wiele
A rzekęcy: „Panno, pełna jeś miłości”,
A ja pełna smutku i żałości,
Sprochniało we mnie ciało i moje wszytki kości.
Proścież Boga, wy miłe i żądne maciory,
By wam nad dziatkami nie były takie to pozory,
Jele ja nieboga ninie dziś zeźrzała
Nad swym nad miłym synem krasnym,
Iż on cirpi męki nie będąc w żadnej winie.
Nie mam ani będę mieć jinego,
Jedno ciebie, synu, na krzyżu rozbitego.
<|endoftext|>
Śmieszną robotę, a mały pożytek Zaczął Kupido w dwojgu ludziach z pracą, Ten wysechł jak wiór, w zamyśleniu wszytek, 
Ta wzdycha, jęczy za niepewną płacą: 
Bo kto przetakiem chce naczerpać wody, 
Fatygi wiele, a mało ochłody. 
Skrada się kotek do mleka że słodkie, 
Ledwo co liznął nieborak śmietany, Zapomniał, że w tym gusta będą krótkie, 
Odrzekłby się jej, gdy za nie skarany. 
Każdy tak rzecze, kto o tem usłyszy, 
Niech kot nie szuka mleka, ale myszy. 
Nie myśl o krówce, której Argus strzeże, Trudno stu oczom snu przybrać twardego. 
Nie myśl Danae wyprowadzić z wieże, 
Nie twój to koncept, trzeba mocniejszego, Ty nie potrafisz złote sypać deszcze, 
Ni snem oszukać, a ostrożnych jeszcze.
<|endoftext|>
Łazićki z Barzym, gospodarzu miły, 
Jesliś nieświadom, jakowej są siły, 
Chciej same tylko uważyć imiona, 
A masz li rozum, niech spać idzie żona!
<|endoftext|>
Może kto ręką sławy dostać w boju, 
Może wymową i rządem w pokoju, Lecz jesli żona męża nie ozdobi, 
Mąż prózno robi. 
Kto z gospodarstwa, a kto zaś z wysługi Zbierze pieniądze i z kupiectwa drugi, 
Jesli sie żona nie przyłoży k temu, 
Zginąć wszytkiemu. 
Żona uczciwa ozdoba mężowi I napewniejsza podpora domowi: 
Na niej rząd wszystek, swego męża ona Głowy korona. 
Ona mężowym kłopotom zabiega I jego wczasu na wszystkim przestrzega, Ona wywabić troskę umie z głowy Słodkiemi słowy. 
Ona dziateczki ojcowi podobne Rodzi, skąd rostą pociechy osobne, Ani już spadków upatrują krewni, 
Dziedzica pewni. 
Trzykroć szczęśliwy, któremu Ty zdarzysz Ten związek, 
Panie, ale zły towarzysz Odejmie wszytko, że troski w pół wieka Zgryzą człowieka.
<|endoftext|>
Już mi go nie chwal, co to przy biesiedzie Z zwycięstwy na plac i z walkami jedzie, Takiego wolę, co zaśpiewać może I co z pannami tańcować pomoże.
<|endoftext|>
Powiem, chocia nie grzeczy zda się rozumowi, 
Trudno wytrwać o jednej duszy człowiekowi: 
Bo jedna ma być w ciele, a druga w kalecie Krom tej trudno, krom owej źle żyć, jako wiecie.
<|endoftext|>
Ofiara Pafijej swe zwierciadło Lais poświęciła. 
Nie chce się widzieć, czym jest, nie może, czym była.
<|endoftext|>
Niewymowne trapienie cierpi serce moje: 
Miłość w nim z nienawiścią srogie toczy boje. 
Która go opanuje, ja nie mogę wiedzieć, 
Ale mniemam, że się w nim miłości osiedzieć. 
Radbym, aby nienawiść tę wojnę wygrała, 
Ale się na mie miłość mocnie zgotowała: 
Ma przy sobie nadzieję, ma i oczy chciwe, 
Które czynią, iże jej serce jest życzliwe. 
Przy nienawiści rozum i wstyd słuszny stoi, 
Które mówią, że dłużej cierpieć nie przystoi, 
Okrutność jej winują, wzgardzić rozkazują, Lecz oczy służyć radzą, piękność pokazują. 
Żywot mi i przez ciebie i z tobą niemiły: 
Godna twarz miłości, gniew sprawy zasłużyły, Cóż rzec? abo ja tobie nie będę hołdował, 
Muszęli, tedy będę nieszczęście miłował. 
Prze twą szlachetną piekność, co mie srodze pali, 
Którą coś milej, niżli Boga, serce chwali, 
Proszę, niechaj łaskawie serce twe zezwoli, 
Bym cie z chęci miłował, a nie po niewoli.
<|endoftext|>
Fraszka ten świat i złoto, 
Jedwab i perły błoto, Jako się z ziemie rodzi, 
Tak zaś pod ziemię wchodzi. 
Fraszka rozkosz choć słodka, 
Bo nie tylko jest krótka, 
Ale tysiąc goryczy, 
Oraz po sobie liczy. 
Rzadko bez grzechu bywa, 
Ten, co jej rad zażywa. 
A wytchnieć tych słodkości, 
Kiedy się w cię zagości Robak sumienia złego, 
I gniew Stwórce twego, Ciężka jest jego ręka, 
Kiedy człowieka nęka. 
Fraszka sława i próżne, 
O nię starania różne A kto cnoty nie umie, 
I w największym rozumie Głupi, trzeba go ćwiczyć, 
Bo trzech nie umie zliczyć. 
Dobra piękna wymowa, 
Gdzie cnota kładzie słowa, Dobry żywot, kto żywie Na tym świecie cnotliwie I kto się w cnotę robi, 
Na wieki się ozdobi.
<|endoftext|>
Do wojewody Nie są, wojewodo zacny, czasy po temu, 
Abych, czyniąc zwyczajowi dosyć dawnemu, 
Uszy twoje lutnią bawił albo pieśniami: 
Coś inszego człowiek musi mieć przed rękami, 
Widząc okiem, co się dzieje. 
Zewsząd powstają Srogie wiatry, zewsząd strachu ludziom dodają Chmury czarne, gradu pełne i trzaskawice, Oracz pola Bogu zleca i swe winnice, 
A pasterz, multanki pod płaszcz kryjąc za czasu, 
Wraca bydło ku domowi z pustego lasu, We wsiach zielem kurzą, każdy o sobie czuje. 
I mnie taż bojaźń, co insze, i strach zdejmuje. 
Przeto nie dziw, że umilkły me głośne strony Widząc niebo rozgniewane i wiek strwożony. 
Jednak szkoda puścić się tak zgoła nadzieje, 
Bo to wszytko przyrodzonym biegiem się dzieje. 
Raz chmury panują i grom srogi, a potym Bóg obdarza świat pogodą i słońcem złotym. 
Owa jeszcze dobrze będzie, a co drugiego Padnie li źle, więc rozumem podeprzeć tego.
<|endoftext|>
Uciekałem przez w nocy, 
Mając skrzydła ku pomocy, 
Lecz mię miłość poimała, 
Choć na nogach ołów miała. 
Hanno, co to znamionuje? 
Podobno mi praktykuje, 
Że ja, będąc uwikłany Tymi i owymi pany, 
Wszytkich inszych łatwie zbędę Tobie służyć wiecznie będę.
<|endoftext|>
O gospodyniej Starosta jednej paniej rozkazał objawić, 
Że legata rzymskiego u niej miał postawić. „Ba, toć pry legat prawy, co go stawiać trzeba, 
Ale w mym domu takim nie dawają chleba.”
<|endoftext|>
I tyś, 
Hanno, za siostrą prędko pospieszyła I przed czasem podziemne kraje nawiedziła, 
Aby ociec nieszczęsny za raz odżałował Wszytkiego, a na trwalsze rozkoszy się chował.
<|endoftext|>
Jako Chiron, ze dwojej natury złożony, 
Wzgórę człowiek, a na dół koń nieobjeżdżony, 
Rad był, kiedy przyjmował do swej leśnej szopy Nauczonego syna pięknej Kalijopy, 
Naonczas gdy do Kolchów rycerze wybrani Pławili się przez morze po kożuch barani: 
Równiem wam i ja tak rad, zacni poetowie! 
A jeśli u Chirona cni bohatyrowie Przyjmowali za wdzięczne wieczerzą ubogą, 
Bo tam wszytka cześć była mleko z świnią nogą: 
Nie gardźcie i wy tym, co dom ubogi niesie, 
Bo jako Chiron takżeć i ja mieszkam w lesie. 
Będzie ser, będzie szołdra, będą wonne śliwy, Każecie li też zagrać, i na tom ja chciwy. 
Owa prosto będziecie ze mnie mieć Chirona, 
Tylko że ja nie włóczę za sobą ogona.
<|endoftext|>
Maryja, czysta dziewice,
Daj nam widzieć boże lice,
Niebieskie dziedzice!
Czysta Krysta jeś poczęła
I snosiła, porodziła,
Z nas pirwsza prosiła.
Przez ten twoj naświętszy owoc,
Miła Panna, racz nam wspomoc,
Na duszy, na ciele wzmoc.
Widzisz, żesmy opętani
Wielikimi niemocami,
Przezto proś za nami.
Wierzymy, iż cie wysłusza
Ten, jen wszytkim śwaiatem rusza,
Jegoż wsza twarz słusza.
Tyś naświętsza modlisz kiegdy,
Modlą wszytcy święci tegdy,
Milczą – milczysz – wszegdy.
Abychom na tem kazaniu
Przyszli k swemu bożskiemu poznaniu
Po tem zawitaniu,
Zgotowano jeż wszem dobrym,
A osobnie Bogiem szczodrym.
Pozdrow pozdrowienim
S nas każdy, tym pozdrowi ją
Anjoł, gdyż naświętszą wieci
Rzkąc: „Zdrowa jeś Maryja”.
<|endoftext|>
Niegodzien tego ten świat zawikłany, 
Aby miał na nim rozumem nadany Człowiek polegać, a swe szczęśliwości Sadzić na jego płochej odmienności. 
Co ma ten żywot, na co by bezpiecznie Człowiek mógł kazać? 
Niedługo kóniecznie Doniesie czaszę pachołek do gęby, 
A przedsię i w tym straci czasem zęby. 
Morze nie stoi nigdy, zawżdy płynie: 
Teraz kędzierze nastrzępi, w godzinie Dnem wzgórę stanie, a ogromne wały Wysokich będą obłoków sięgały. 
Cnota mój kompas, który nie w pół nocy, 
Ale w pół zbytków bije. 
Niech sie smocy I wszytko bydło Proteowe jeży, 
Łódź moja przedsię swym pędem pobieży.
<|endoftext|>
Jaką, rozumiesz, zazdrość zjednałeś sobie, 
Zacny biskupie, w mojej małej osobie, 
Żeś mię z domu wyciągnął w te dalsze strony Od małych dziatek i od teskliwej żony? 
Nie myśli-ć ona o tym, że ja przy tobie Głowy nie ufrasuję by namniej sobie, Że w twym pałacu mieszkam, że przy twym boku Siadam, koń mój, sługa mój na twym obroku. 
Rychlej, niesposobnego będąc świadom Zdrowia mego, frasuje swe serce doma, 
Żebych jakiej choroby nagłej nie użył, 
Nie mając, kto by mi w tym jej sercem służył. 
Ciężar także domowy, społeczny nama, 
Teraz w mej niebytności musi nieść sama, 
Strzegąc w domu porządku, warując szkody, 
Dziatek lichych pilnując, zakładów zgody. 
Któż wie, jesli i tego przed sie nie bierze Acz wątpić nie potrzeba o mojej wierze, 
Że na świecie rodzą sie takowe zioła, 
Których smak pamięć domu wygładza zgoła, Że taka jest muzyka i takie strony, 
Których człowiek słuchając, już ani żony, 
Ani dziatek nawiedzi, ale w niewoli Pod pany sromotnymi wiecznie trwać woli. 
To i czego jest więcej, zawżdy w miłości Serca trapi, chocia też zstawa ufności, A ty nie bądź przyczyną, biskupie drogi, 
Niczyjej, lubo słusznej, lub płonej trwogi. 
Ale złącz, jakoś rozwiódł, bo acz oboje Twój urząd niesie, wszakże wyroki twoje Na ludzkiej chęci wiszą: i ja, i ona Nie pragniewa do śmierci być rozdzielona.
<|endoftext|>
Mówiłem ja tobie, 
Chmura, 
Że przy kuchni bywa dziura, Aleś mnie ty nie chciał wierzyć, 
Wolałeś swym grzbietem zmierzyć.
<|endoftext|>
Jeszcze Polska nie umarła, 
Kiedy my żyjemy, 
Co obca moc wydarła, 
Szablą odbijemy. 
Marsz, marsz, 
Dąbrowski Do Polski z ziemi włoski Za Twoim przewodem Złączem się z narodem. 
Jak Czarniecki do Poznania Wracał się przez morze Dla ojczyzny ratowania Po szwedzkim rozbiorze. 
Marsz, marsz itd. 
Przejdziem Wisłę, przejdziem Wartę Będziem Polakamy, 
Dał przykład Bonaparte, 
Jak zwyciężać mamy. 
Marsz, marsz itd. 
Niemiec, 
Moskal nie osiędzie, 
Gdy jąwszy pałasza, 
Hasłem wszystkich zgoda będzie I ojczyzna nasza. 
Marsz, marsz itd. 
Już tam ociec do swej Basi Mówi zapłakany: Słuchaj jeno, pono nasi Biją w tarabany. 
Marsz, marsz itd. 
Na to wszystkich jedne głosy: Dosyć tej niewoli Mamy racławickie kosy, 
Kościuszkę Bóg pozwoli. Marsz, marsz itd.
<|endoftext|>
Jeden pan wielomożny niedawno powiedział: „W Polszcze ślachcic jakoby też na karczmie siedział, Bo kto jedno przyjedzie, to z każdym pić musi, 
A żona, pościel zwłócząc, nieboga się krtusi.”
<|endoftext|>
Do pana Panie, co dobrze, raczy dać z swej strony, 
Lubo proszony, lubo nie proszony, A złe oddalaj od człowieka wszędzie, 
Choć go kto prosić nieobacznie będzie.
<|endoftext|>
Nie to mądrość mądrym być albo wielkość świata Rozumem chcieć ogarnąć: krótkie ludzkie lata, Gonić w nich wielkie rzeczy, a dać gotowemu Upływać, podobno to barzo szalonemu.
<|endoftext|>
Na przykrej skale, gdzie nikt nie dochodzi, 
Zielone drzewo słodkie figi rodzi, 
Których z wronami krucy zażywają, 
Ludzie żadnego pożytku nie mają, Takżeć nie wiem, z kim wszytko drudzy zjedzą, 
A ludzie godni gdzieś na stronie siedzą.
<|endoftext|>
Miłuj, miła, miłuj wiernie,
Miej go w sercu zawżdy pewnie,
Wiernie mienim,
Nie przemienim,
Kto to wzdruszy,
Dyjabeł będzie pan jego duszy.
<|endoftext|>
Do Anny Królowi rówien, a jeśli się godzi Mówić co więcej, i króla przechodzi, 
Anno, kto siedząc prawie przeciw tobie, 
Przypatruje się coraz twej osobie I słucha twego śmiechu przyjemnego, 
Co wszytkich zmysłów zbawia mię, smutnego, 
Bo skoro namniej wzrok skłonię ku tobie, 
Słowa nie mogę domacać się w sobie, Język mi zmilknie, płomień się w mię kradnie, 
W uszu mi piszczy, noc przed oczy padnie, 
Pot przez mię bije, drżę wszytek i bladnę, 
Tylko że martwy przed tobą nie padnę.
<|endoftext|>
Przez twe święte zmartwywstanie,
Boży Synu, odpuściż nam nasze zgrzeszenie.
Ty jeś ten świat sam zbawił,
Żywoteś nasz naprawił,
Śmierciś wiecznej nas zbawił,
Swąś moc zjawił.
<|endoftext|>
„Nasz dobry doktor spać się od nas bierze, 
Ani chce z nami doczekać wieczerze.” „Dajcie mu pokój! najdziem go w pościeli, 
A sami przedsię bywajmy weseli!” „Już po wieczerzy, pódźmy do Hiszpana!” „Ba, wierę, pódźmy, ale nie bez dzbana.” „Puszczaj, doktorze, towarzyszu miły!” Doktor nie puścił, ale drzwi puściły. „Jedna nie wadzi, daj ci Boże zdrowie!” „By jeno jedna” doktor na to powie. 
Od jednej przyszło aż więc do dziewiąci, 
A doktorowi mózg się we łbie mąci. „Trudny powiada mój rząd z tymi pany: 
Szedłem spać trzeźwo, a wstanę pijany.”
<|endoftext|>
Próżno przeć: upiłem się, winem czy-li rymy? 
Jeśli winem, subtelne tego wina dymy. 
Wiesz, co mi się teraz zda, 
Wacławie cnotliwy? 
Zda mi się, że maluję swój obraz właściwy, 
Który między biskupy zawieszę zacnymi, 
Nie wsiami światu znaczny, ale rymy swymi. 
Wszyscy pijani, widzę, a pijan-em i ja. 
Kto szczęściem, a ja winem. 
Odpuść, 
Adrastyja!
<|endoftext|>
Złota to strzała i krom wszego jadu była, 
Którą mię niepochybna Miłość ugodziła. 
Bo ja w swym miłowaniu troski nie najduję, 
Owszem, radość na sercu niewymowną czuję. 
Nie to niewola służyć, ale służyć temu, 
Kto twych posług niewdzięczen, to sie nawiętszemu Nieszczęściu równa, tobie dzięka bądź, 
Miłości, 
Iżeś mię uchowała takowej żałości. 
Ma to twarz twoja, panno wszech piękniejsza, w sobie, 
Że człowiek rad i nierad musi służyć tobie. 
Ale to zaś niosą twe święte obyczaje, 
Że, by kto mógł być wolen, raczej ci sie daje. 
Chciałbym tak być szczęśliwy i życzyłbym sobie, 
Abych już tę na wieki łaskę znał po tobie, A bodaj ta wdzięczna twarz odmiany nie znała, 
Byś dobrze i Sybillę laty przerównała.
<|endoftext|>
Nadobny sobie kwiat Wenus obrała, 
Kiedy by jego krasa dłużej trwała, Lecz co zakwitnie, jako słońce wznidzie, 
To zasię spadnie, ledwie wieczór przydzie. 
Rwi, panno, różą za nowego kwiata, 
A pomni, że tak bieżą twoje lata!
<|endoftext|>
Na miejscu sprawiedliwości nieszczerość i obłuda Wybaw mię, 
Panie, boć już nie masz świętego i mało prawdy zostało między syny ludzkimi. 
Marne rzeczy mówią każdy do bliźniego swego, przez wargi zdradliwe dwojakiem sercem mówią. 
Jednem praktykują sprawy przeciwko słuszności, drugiem gdy na migi lub skinienia dają hasło, do podźwignienia niesprawiedliwej. 
Jak na weselach oddają nowożeńcom upominki, i owszem, bardziej się tu z nimi co żywo do sądu ciśnie. 
Których nie tylko sędziemu brać surowo Bóg zakazuje, ale też i wykonana przysięga wszelakim sposobem zabrania. 
Podarunki czy upominki, które wywracają słowa sprawiedliwych, i najbystrzejszemu wzrokowi niespędzone bielmo na oczy przywodzą. 
Więcej ważą u nich dowody z Miechowity albo z florenckiego Dantes niżeli cały kodeks i obszerne pandekty Justyniana. 
Spytajże skażonego, jeśli się to godzi? 
Na spowiednika złoży, który mu przysięgę nie według litery, z uwolnieniem sumnienia tłomaczyć kazał. 
Poprawi potem, że od tego brać nie będę, który nie da, ale kto chętnie ofiaruje, gardzić się nie godzi. 
Albo też swoją alleguje potrzebę, która i prawo łamie, i bliźniego ratunek w niepodobnej sprawie, podawszy mu rękę. 
Ale niechaj zatraci Pan wszelkie usta zdradliwe, a język nadaremno imię boskie biorący, niechaj do podniebienia przyschnie krzywoprzysięzcy. 
Niech dom jego jak źdźbło od ognia spłonie, a zbiory jak tłustość roztopiona w kagankach zniszczeje. 
Dla nędzy utrapionych i dla wzdychania ubogich teraz powstanę, mówi Pan. 
Któremu niech będzie cześć i chwała, że nas zachowa i będzie strzegł od rodzaju tego na wieki. 
Chwała Ojcu i Synowi, i Duchowi świętemu etc.
<|endoftext|>
Wam swe nieszczęsne rymy, wam swe smutne strony, 
Zgodne Łaski, oddawam, żalem zwyciężony. 
Taki upad w mym sercu miłość uczyniła, 
Że mię tylko cień został, samego zniszczyła.
<|endoftext|>
Jóst Glac tu leży, szafarz wierny panu swemu, 
Królowi na północy niezwyciężonemu. 
Teraz ma liczbę czynić przed panem groźniejszym, 
Gdzie każdy winien, by też był naniewinniejszym: 
Pokryj swym miłosierdziem, 
Panie, nasze złości, 
Bośmy zginęli według Twej sprawiedliwości.
<|endoftext|>
Do gościa Gościu, tak jakoś począł, już do końca czytaj, 
A jeśli nie rozumiesz, i mnie się nie pytaj! 
Onać to część kazania, część niepospolita, 
Słuchaczom niepojęta, kaznodziei skryta.
<|endoftext|>
Świętym cię zwać nie mogę, ojcem się nie wstydzę, 
Kiedy, wielki kapłanie, syny twoje widzę.
<|endoftext|>
Gospodnie, da mi to wiedzieć,
Bych mogł o tem cso powiedzieć,
O chlebowem stole.
Zgarnie na się wszytko pole,
Cso w stodole i w tobole,
Csole się na niwie swięże,
To wszytko na stole lęże.
Przetoć stoł wieliki świeboda,
Staje na nim piwo i woda,
I k temu mięso i chleb,
I wiele jinych potrzeb
Podług dostatka tego,
Ktole może dostać czego.
Z jutra wiesioł nikt nie będzie,
Aliż gdy za stołem siędzie,
Toż wszego myślenia zbędzie.
A ma z pokojem sieść,
A przy tem się ma najeść.
A mnogi idzie za stoł,
Siędzie za nim jako woł,
Jakoby w ziemię wetknął koł.
Nie ma talerza karmieniu swemu,
Eżby ji ukroił drugiemu,
A grabi się w misę przod,
Iż mu miedźwno jako miod,
Bogdaj mu zaległ usta wrzod!
A je s mnogą twarzą cudną,
A będzie mieć rękę brudną,
Ana też ma k niemu rzecz obłudną.
A pełną misę nadrobi
Jako on, cso motyką robi.
Sięga w misę przed drugiego,
Szukaję kęsa lubego,
Niedostojen nics dobrego.
Ano wżdy widzą, gdzie csny siedzi,
Każdy ji sługa nawiedzi,
Wszytko jego dobre sprawia,
Lepsze misy przedeń stawia.
Mnodzy na tem nics nie dadzą,
Siędzie, gdzie go nie posadzą,
Chce się sam posadzić wyszej,
Potem siędzie wielmi niżej.
Mnogi jeszcze przed dźwirzmi będzie,
Cso na jego miasto siędzie,
An mu ma przez dzięki wstać,
Lepiej by tego niechać.
Jest mnogi ubogi pan,
Cso będzie książętom znan
I za dobrego wezwan,
Ten ma z prawem wyszej sieść,
Ma nań każdy włożyć cześć.
Nie może być panic taki,
Musi ji w tem poczcić wszelki,
Bo czego nie wie doma chowany,
To mu powie jeżdżały.
U wody się poczyna cześć,
Drzewiej niż gdy siędą jeść,
Tedy ją na ręce dają,
Tu się więc starszy poznają,
Przy tem się k stołu sadzają.
Panny, na to się trzymajcie,
Małe kęsy przed się krajcie,
Ukrawaj często a mało
A jedz, byleć się jedno chciało,
Tako panna, jako pani
Ma to wiedzieć, cso się gani.
Lecz rycerz albo panosza
Czci żeńską twarz, to-ć przysłusza,
Cso masz na stole lepszego przed sobą,
Czci ją, iżby żyła z tobą.
Bo ktoć je chce sobie zachować,
Będą ji wszytki miłować
I kromie oczu dziękować.
Boć jest korona csna pani,
Przepaść by mu, kto ją gani!
Ot Matki Boże tę moc mają,
Iż przeciw jim książęta wstają
I wielką jim chwałę dają.
Ja was chwalę, panny, panie,
Iż przed wami nics lepszego nie.
Za to się ma każdy wziąć,
Otłożywszy jedno swąć.
Mnodzy za to nics nie dbają,
Iż jim o czci powiedają,
Przy tem mnogiego ruszają,
Kogo podle siebie ma,
Tego z rzeczą nagaba,
Nie chce dobrej mowy dbać
Ni je da drugiemu słuchać.
Ktokoli czci żeńską twarz,
Matko Boża, ji tym odarz,
Przymi ji za sługę swego,
Schowaj grzecha śmiertnego
I też skończenia nagłego.
Boć paniami stoji wiesiele,
Jego jest na świecie wiele,
I ot nich wszytkę dobroć mamy,
Jedno na to sami dbajmy.
I toć są źli, cso jim szkodzą,
Bo nas ku wszej czci przywodzą.
Kto nie wie, przecz by to było,
Ja mu powiem, ać mu miło:
Ktokoli csną matkę ma,
S niej wszytkę cześć otrzyma,
Prze nię mu nikt nie nagani,
Tęć ma moc każda csna pani,
Przetoż je nam chwalić słusza,
W kiem-jeść-koli dobra dusza.
Przymicie to powiedanie
Przed waszę cześć, panny, panie!
Też, miły Gospodnie moj,
Słota, grzeszny sługa twoj,
Prosi za to Twej Miłości,
Udziel nam wszem swej radości. Amen.
<|endoftext|>
Ba, jeszcze raz, 
Marcinie! Więc powiem, tak było: 
Kilka osób na jednę salę się złożyło. 
Każdy z żoną. 
Wieczerzą potym odprawiwszy Szli spać. 
Ledwie się składli, kiedy co waśniwszy Na drugie tak zawoła: „Panowie, czas wsiadać!” A ci też ale o tym nie trzeba powiadać. 
Po małej chwili zasię tenże się ozowie, 
Co i pierwej straż trzymał: „Czas wsiadać, panowie!” A panowie do siodeł. 
Ujechawszy milę, 
Posłuchali onego: „Postój koniom chwilę!” A jeden zatym usnął. 
On znowu: „Panowie, 
Czas wsiadać!” Wszyscy inszy stali przedsię w słowie, 
A tego żona budzi: „Miły, nie słyszycie? 
Już tam drudzy wsiadają, wierę, rychło spicie!” A ten chrapi, choć nie spi. „Miły, ba, słuchajcie, 
Już tam drudzy wsiadają.” „Ej, jużże wsiadajcie, 
Aż was diabli pobiorą!” Ali drudzy: „Szkoda Odjeżdżać towarzysza, wielka rzecz przygoda! 
Pomóżmy mu w złym razie, a załóżmy swoje.” „Diabeł cię niechaj prosi, niech już ciągną moje.” „Miła, ty się nie przeciw! pokarmiwszy koni, 
A jutro rano wstawszy, będziem tam, gdzie oni.”
<|endoftext|>
Anusiu! byś mie tem chciała darować, 
Żeby mi oczy twe wdzięczne całować Wolno do wolej lub usta nadobne I różej farbą rumianej podobne, 
Całowałbym cie razów sto tysięcy, 
Nie przestawając, więc zaś trzykroć więcej, 
Więc tysiąc, więc zaś, więc dwa, więc zaś wtóry. 
Trzeba tak liczbę mylić, aby który Człowiek nie urzekł, wiedząc, że tak wiele Tych całowanków. 
Bo cudze wesele Rodzi jad ciężki w sercu zazrośnego. 
Ten potem, z miesca wypadwszy swojego, 
Srodze człowieka szczęsnego zaraża, 
Czym wszytkie jego rozkoszy przekaża.
<|endoftext|>
Do Kachny Po sukni znam żałobę, znam i po podwice. 
Kasiu, to nie żałoba ubielone lice!
<|endoftext|>
O tejże Jako ogień a woda różno siebie chodzą, 
Tak miłość a powaga nigdy się nie zgodzą. 
Dobrze by się nie kłaniać nieprzyjacielowi, 
Ale tym sakiem Miłość już o płatne łowi. 
A im się kto chce mężniej popisać w tej mierze, 
Tym więcej śmiechu na się i błazeństwa bierze. 
A przedsię abo musim porzucić ten statek, 
Abo to rzecz pewna szaleć na ostatek. 
Telefów rozum chwalę i przy tym zostanę, 
Bo ten, czym był postrzelon, tymże goił ranę.
<|endoftext|>
Otóż mój dom ubogi, też lepione ściany, 
Też okna różnofarbne, piec niepolewany, 
I niska strzecha moja!.. 
Wszystko tak jak było, 
Tylko się ku starości więcej pochyliło! 
Szczęśliwy! kto na małym udziale przebywa, 
Spokojny siadł przy stole wiejskiego warzywa, Z swej obory ma mięso, z ogrodu jarzynę, 
Z domu napój i wierną przy boku drużynę. 
Obym ja był tak dawniej myślił, oszukany! 
I w ukrytym gdzie kącie żył raczej nieznany, Gdyby o mnie w powiecie nawet nie wspomniano, I tylko mię sąsiadem dobrym nazywano! 
Bym się żywił z krwawego rąk moich wyrobku, 
Żył na świecie bez wieści, umarł bez nagrobku, 
Com zyskał, że rzuciwszy ubogie zagrody, 
Chciałem nieopatrzony płynąć przeciw wody? 
I widząc na me oczy, jak drudzy tonęli, 
Jam sobie myślił: „Oni płynąć nie umieli”. 
Com zyskał na wysokie pańskie pnąc się progi, 
Gdzie po śliskich ich stopniach, obrażając nogi, 
Nic się z moim lepszego nie zrobiło stanem, 
Prócz marnego wspomnienia, że gadałem z panem. 
Kiedy mię ojciec stary żegnał przy swym zgonie: „Idź mówił synu, na świat, w jakiej będziesz stronie, 
Pamiętaj, że na prawdzie nikt nigdy nie traci: 
Zostawiam cię ubogim, prawda cię wzbogaci”. 
Słuchałem cię, ojcze mój, goszcząc między pany, Takem pisał lub mówił, jak był przekonany. 
Nie brałem sobie za cel ludzkie głosić winy, 
A jeślim kogo chwalił, nigdy bez przyczyny, 
Cóżem zyskał pochlebstwem nie służąc nikomu? 
Otom wrócił uboższym, niż wyjechał z domu. 
Nie przeto, święta Cnoto, porzucić cię trzeba, 
Że wieku dzisiejszego nic nie dajesz chleba, 
Choćby mi jeszcze wolniej miało szczęście pociec, 
Bo i z prawdą pięknie jest, i tak kazał ojciec. 
Trzeba wyznać, jak było, że mi coś dawano, 
Ale wszystkie godziny życia kupić chciano, 
Żebym wieczny niewolnik nosił jarzmo czyje, 
Żył cały komuś, a sam zapomniał, że żyję, A wreszcie mi nadzieją szafowano szczodrze. 
Nikomum źle nie robił, ani mnie nikt dobrze. 
Nadziejo! czyż ja ciebie w złotej chciał mieć szacie, 
Żeby oczy pospólstwo obracało na cię? 
Żebym słynął majątkiem? drugiemi pomiatał? 
Nie o tom ja pod drzwiami Fortuny kołatał. 
Jedna wioska do śmierci, jeden dom wygodny, 
Gdzie bym jadł nie z wymysłem, ale wstał niegłodny, Gdzie bym się nie usuwał nikomu do zgonu, 
Swym pługiem zoranego pilnował zagonu, Spokojnym będąc na tem, co stan mierny niesie, 
Stałbym sobie na dole, niech kto inny pnie się. 
W tym zamiarze praca mię całe życie tłoczy, Nad książkami straciłem i zdrowie, i oczy: 
Nad książkami, które ja, co gębie odjąłem, 
Może zbytecznym na mnie nakładem ściągnąłem. 
Cóż mi książki oddały? 
Jak niewierna niwa, 
Co zgubiła nadzieję rolnikowi żniwa, Po wieku mego wiosny niewróconej szkodzie, 
Nachylony ku zimie, zostałem o głodzie. 
Za lat Symonidesów albo Kochanowskich, 
Może znalazłbym sobie Zamoyskich, 
Myszkowskich, 
Przy których bym wygodnie wieku mego użył, 
I pismem pożytecznem narodowi służył. 
Dziś zabierz mi kto księgi, ten sprzęt nieszczęśliwy, 
Do których mię przywiązał nałóg uporczywy, I co mi będzie lepiej w ubóstwie usłużne, 
Zamieniaj na motyki i żelaza płużne. 
Porzucę nad pismami myśli kłopotliwe, A serce niech mi tylko zostanie dotkliwe, 
Żebym się mógł nad losem biedniejszych litować, 
I przy pracy miał sposób bliźniego ratować. 
Mario! siostro moja! jakżeś się kwapiła! 
Prawieś wraz z mym powrotem i ty tu przybyła! 
Czego, stojąc w tym kącie z twarzą wyniszczoną, 
Otoczona dziatkami, nieszczęśliwa żono, 
Poglądasz mi na ręce, rychło jakim datkiem, 
Wesprę cię, już goniącą majątku ostatkiem. 
Nędza was jak popadła, tak statecznie gniecie. 
I tyś także, jak widzę, prawdą szła na świecie. 
Opłakana rodzino! 
Wy myślicie ślepi: On był między panami i będzie lepiej. 
Byłem i byłbym pewnie panom na coś zdatny, To wiem, a tego nie wiem, za com niepopłatny. 
Stało się! nie mam swojej, kopmy cudzą grzędę. 
Podeprzeć tę lepiankę! jeszcze w niej przebędę!
<|endoftext|>
O święta mego przyczyno zbawienia! 
Któż cię wniósł na tę jasną Kalwaryją, 
Gdzie dusze, które z łaski twojej żyją W wolności, znowu sadzasz do więzienia? 
Z którego jeśli już oswobodzenia Nie masz i tylko męki grzech omyją, 
Proszę, niech na tym krzyżu ja pasyją I krucyfiksem będę do wytchnienia. 
A tam nie umrę, bo patrząc ku tobie, 
Już obumarła nadzieja mi wstaje I serce rośnie rozgrzane piersiami. 
Nie dziw, że zmarli podnoszą się w grobie, 
Widząc, jak kiedyś, ten, co żywot daje, 
Krzyż między dwiema wystawion łotrami.
<|endoftext|>
Wróć mi serce, 
Jadwigo, wróć mi, prze Boga, 
A nie bądź przeciwko mnie tak barzo sroga, 
Bo po prawdzie z samego serca krom ciała Nie baczę, żebyś jaki pożytek miała, A ja trudno mam być żyw, jesliże muszę Stracić lepszą część siebie, a owszem, duszę. 
Przeto uczyń tak dobrze: albo wróć moje, 
Albo mi na to miejsce daj serce swoje!
<|endoftext|>
Jesli nie grzeszysz, jako mi powiadasz, 
Czego się, miła, tak często spowiadasz?
<|endoftext|>
Do Pawła Chciałem ci „pomagabóg” kilkakroć powiedzieć, 
Lecz kiedy czas do ciebie, trudno, 
Pawle, wiedzieć, O którym jeśli jeszcze i dziś się nie dowiem, 
Com miał rzec: „pomagabóg”, toć „bógżegnaj” powiem.
<|endoftext|>
Proszę, jesli sie z tobą co śpiewało, 
Co by i ten rok, i dalej trwać miało, 
Powiedz słowieński rym, o wielostrona Lutni złocona, 
Mytyleńskiego mieszkańca przed laty Zabawo, który, choć w boju zębaty, 
Przedsię śrzód mieczów lub też nawę w biegu Przybił do brzegu. 
Muzy parnaskie i naleźcę wina, 
I Afrodytę, i z nią jejże syna I Lyka z czarnym włosem i czarnema Śpiewał oczema, 
O czci Febowa i stołów złoconych Kraso niebieskich, o myśli strapionych Wdzięczna ochłodo, i mnie sprzyjaźliwąm Bądź, gdy cię wzywąm!
<|endoftext|>
Lament kościoła bożego na imwazją turecką Przecz żeś nas Boże odrzucił do końca? 
Rozgniewała się zapalczywość Twoja na owce pastwiska Twego. 
Aleć trudno pytać, czemuś odrzucił? 
Złości bowiem nasze uczyniły rozdział między Tobą, a pycha nasza jako silny wiatr rozdęła ogień gniewu Twojego. 
Wytrzymawałeś, groziłeś, i napominałeś, aż widząc zatwardziałość upornych, siedmiorakie plagi jak na Egipt spuściłeś. 
Zrebelizowana czerń zesromociła nas, a dzicy Geloni zabierali plon z obfitej Roksolanii naszej. 
Wdarł się aż do serca zamorczyk, a od Hiperboru trzech liter Pan wydarł Antemurał północny. 
Naprzykrzył się zza Tatrów wicher, aleć domowe zawieruchy czy nie byłyż karzącym nieprawości biczykiem? 
To ich sześć, siódma następuje, plaga wojny tureckiej, pod którą jeżeli Bóg gniewu nie odwróci pewnego upadku czekać Polsce potrzeba. 
Żarłok państw, potop świata, łakoma krwi chrześciańskiej Charybdis i bestia z samego nieba gwiazdy pożerająca, 
Turczyn. 
Już gotowością jego zaburzył się Euksyn, wspienił się Dunaj, a pograniczny Dniestr misternemi przysiodłany mostami. 
Gotuj konie, 
Polaku, wsiadajcie jezdni, wychodźcie pieszy, ostrzcie żelaza, składajcie kopie, uzbrójcie się w pancerze. 
Podnoście krzyżem znaczone chorągwie, a nie czekając tego gościa u siebie, przejmujcie mu drogę w pobliższych Multaniech. 
Ale jakoś fatalny to mocarz, co z niego siły nie mamy, bo nie masz Pana zastępów z nami, który by wojował za nami. 
A zatem ściśniony gwałtem Kamieniec, gdy wytrzymać nie może poganinowi się poddaje, ona przez tak wiele lat obcej ręki niewiadoma, litewskiego Koriata osada. 
O żałośny widoku! 
Już pyszny sułtan w bramy jego z tryumfem wjeżdża, już na wieżach miejskich bisurmańskie księżyce tkwią, już z wierzchu kościołów pozrzucano krzyże na wzgardę. 
Jako w lesie drzewa, siekierami rąbał i ołtarze, toporami i oskardami burzyli groby umarłych. 
Brano żałosnym ojcom, gwałtem, kwiat młodości urodziwe syny, a udatne dziewoje od matek, stadem pędzono do szaraju. 
Grono rycerstwa bitnej prowincji mieczem wygubili, insze stany miejskie pognali precz, jako bydło na paszą. 
Ale to większa, znak zbawienny, krzyże zrzuciwszy deptali, a Ciało Pańskie pod osobą chleba zawarte, z przybytku ołtarzów zelżywie wyrzucili. 
I mówili: Uczyńmy, że ustaną wszystkie święta gaurów w ziemi tej, a obrzędy ich zatarłszy, sama jedna muzułmanów wiara rozpostrze się po świecie. 
Wyprowadźmy lud krzyżem znaczony za Propontydę, a na to miejsce od dalekiego Kairu naprowadźmy mieszkańców. 
Dokądże, o Boże, naród ten urągać będzie? 
Iżali tak zawsze rekutyt ten Imię Twoje święte bluźnić i sromocić będzie przybytek Najwyższego? 
Czemuż, 
Panie, zatrzymujesz rękę od posiłku wiernych? 
Czemu nie wyciągniesz prawice Twojej na ratunek w tobie ufających? 
Powstań, o Boże! 
Rozsądź sprawę naszę, wspomnij na hańbę ołtarzów Twoich, która Cię od tych kajmanów potyka. 
Nie podajże bestiom dusz chwalących Ciebie, i dusz ubogich Twoich nie zapominaj do końca. 
Tyś utwierdził mocą Twoją morze, tyś pokruszył głowy smoków w wodach. 
Tyś jest Pan, który ukarawszy, wrócisz dziedzictwo nasze, i będziesz pamiętnym na zgromadzenie Twoje, któregoś nabył od początku. 
Chwała Ojcu i Synowi, i Duchowi świętemu etc.
<|endoftext|>
Płeszki błazen powiada, to mię podnosicie, 
Ale ja świecę zgaszę, że mię nie ujźrzycie.
<|endoftext|>
Do fraszek Fraszki moje coście mi dotąd zachowały, 
Nie chcę, żebyście kogo źle wspominać miały. 
Lecz jeśli wam nie gmyśli cudze obyczaje, 
Niechaj karta występom, nie personom łaje! 
Chcecie li chwalić kogo, chwalcież, ale skromnie, 
By pochlebstwa jakiego nie uznano po mnie. 
To też wiedzcie, że drudzy swej się chwały wstydzą Podobno, że chwalnego w sobie nic nie widzą.
<|endoftext|>
Anjelski chlebie, powitaj,
Miły Jezu, łaskę mi daj,
Bych tobie dobrą modłę dała,
I gorąco ciebie miłowała
Do śmierci.
Powitaj, dziewicze ciało,
Ktoreś na krzyżu wisiało,
Trzeciego dnia zmartwychwstało,
Z tobą, Panno, krolowało
Na wieki.
<|endoftext|>
Jako lód taje przezroczysty z lekka, 
Kiedy go ogień zagrzewa z daleka, 
Tak ja na twarz twą na każdą godzinę Patrzam a ginę. 
Patrzam a ginę z wielkiego frasunku, A jeśli nie dasz łaskawie ratunku, 
Nielutościwą tobie wiecznie słynąć, 
Przyjdzie mnie zginąć. 
W co mie nieszczęście okrutne wprawiło! 
Śmierć tuż, gdy patrzam na to, co mi miło, 
Śmierć tuż, gdybych cie namniej spuścił z oczy, 
Za mną się toczy. 
Gdzież on mój umysł, który płomień taki Aż nazbyt sobie miał za ladajaki? 
O, próżne dumy! 
Nie my sobą sami: 
Bóg rządzi nami. 
Tak napiękniejszej Narcysus urody, 
Gdy się chciał napić, nachyliwszy, wody, 
Jak we źwierciedle, choć nie tego żądał, 
Twarz swą oglądał. 
Nie widał przedtem oblicza swojego: 
Przeto, mnimając kogo być inszego Pod wodą, swej sie piekności zdziwował I rozmiłował. 
Patrza a patrza, a jem patrza pilniej, 
Tym w jego sercu sroga miłość silniej Cieniem a wodą kto się nie zadziwi!— Płomienie żywi. 
Chwalę, 
Kupido, strzały twe, w tej mierze Niechaj za przykład każdy sobie bierze, 
Że ty na tego, co prze piekność hardy, 
Masz munsztuk twardy. 
Zgardzał ten nimfy, co mu się kłaniały, Prze jego hardość, chodząc miedzy skały, 
Stwardziała Echo, powtarzać gotowa Człowiecze słowa. 
A gdy tak patrzał na swoje twarz chciwie, 
Już poczuł miłość, wzdycha żałośliwie, 
Już się rozmawiać z swem cieniem nie wstydzi, 
A Wenus szydzi. „Któżkolwiek jesteś rzecze co mieszkanie Masz pod tą wodą, usłysz me żądanie: 
Niech wolno będzie dotknąć się twojego Ciała ślicznego. 
Co cie wsadziło, dziecię napiekniejsze, 
W tę wodę? 
Wynidź do mnie! 
Czy mocniejsze Przyczyny bronią i tak wolą twoję Psują, jak moję? 
Ach! widzę twojej chęci ku mnie znamię, Dokąd ja patrzam na cie, patrzasz na mie, 
Mówię, usta twe snadź odpowiadają, 
Bo się ruchają. 
Płaczesz, gdy płaczę, gdy żałośnie wzdycham, 
Wzdychasz, śmiejesz się, gdy się ja uśmiecham, Chcę cie obłapić, ręce twe rozciągasz I mnie też siągasz. 
Chcę cię całować, wnet usta chętliwe Sam mi podawasz, jedno zazdrościwe tego wody, co nas rozdzielają, 
Nie dopuszczają. 
Mała rzecz wielkie psuje rozkoszy. 
Niechże twe źródła przeklęte rozproszy, 
Bezecna wodo, słońce gorącemi Promieńmi swemi”. 
Tak siedział, z swojem cieniem rozmawiając, 
A wszelką pomoc żywota zgardzając. 
Usechł z tęsknice. 
Potem jego ciało Kwiatem się stało.
<|endoftext|>
dziewica, 
Bogiem sławiena Maryja, 
U twego syna Gospodzina matko zwolena, 
Maryja! 
Zyszczy , spuści . 
Kyrieleison. 
Twego dziela Krzciciela, bożycze, 
Usłysz głosy, napełni myśli człowiecze. 
Słysz modlitwe, jąż nosimy, 
Oddać raczy, jegoż prosimy: 
A na świecie zbożny pobyt, 
Po żywocie rajski przebyt. 
Kyrieleison. 
Nas dla wstał z martwych syn boży. 
Wierzyż w to, człowiecze zbożny, 
Iż przez trud Bog swoj lud Odjął diablej strożej. 
Przydał zdrowia wiecznego, 
Starostę skował pkielnego, 
Śmierć podjął, wspomionął Człowieka pirwego. 
Jenże trudy cirpiał zawiernie, 
Jeszcze był nie prześpiał zaśmiernie, 
Aliż sam Bog zmartwychwstał. 
Adamie, ty boży kmieciu, 
Ty siedzisz u Boga w wiecu. 
Domieściż twe dzieci, 
Gdzież krolują anjeli. 
Tegoż nas domieściż, 
Jezu Kryste miły, 
Bychom z tobą byli, 
Gdzie sie radują szwe niebieskie siły. 
Była radość, była miłość, było widzenie tworca Anjelskie bez końca, 
Tuć sie zwidziało diable potępienie. 
Ni śrebrem, ni złotem nas diabłu odkupił, 
Swą mocą zastąpił. 
Ciebie dla, człowiecze, dał Bog przekłoć sobie Ręce, nodze obie, 
Kry święta szła z boka na zbawienie tobie. 
Wierzyż w to, człowiecze, iż Jezu Kryst prawy Cirpiał za nas rany, 
Swą świętą krew przelał za nas krześcijany. 
O duszy o grzeszne sam Bog pieczą ima, 
Diabłu ją otyma, 
Gdzie to sam króluje, k sobie ją przyma. 
Maryja dziewice, prośmy synka twego, 
Krola niebieskiego, 
Haza nas huchowa ote wszego złego. tako Bog daj, 
Bychom szli szwyćcy w raj.
<|endoftext|>
Nie porzucaj nadzieje, 
Jakoć sie kolwiek dzieje: 
Bo nie już słońce ostatnie zachodzi, 
A po złej chwili piękny dzień przychodzi. 
Patrzaj teraz na lasy, 
Jako prze zimne czasy Wszystkę swą krasę drzewa utraciły, 
A śniegi pola wysoko przykryły. 
Po chwili wiosna przyjdzie, 
Ten śnieg z nienagła zéjdzie A ziemia, skoro słońce jej zagrzeje, 
W rozliczne barwy znowu sie odzieje. 
Nic wiecznego na świecie: 
Radość sie z troską plecie, 
A kiedy jedna weźmie moc nawiętszą, 
W ten czas masz ujźrzeć odmianę naprędszą. 
Ale człowiek zhardzieje, 
Gdy mu sie dobrze dzieje, Więc też, kiedy go Fortuna omyli, 
Wnet głowę zwiesi i powagę zmyli. 
Lecz na szczęście wszelakie Serce ma być jednakie, Bo z nas Fortuna w żywe oczy szydzi, 
To da, to weźmie, jako sie jej widzi. 
Ty nie miej za stracone, 
Co może być wrócone: 
Siła Bóg może wywrócić w godzinie, A kto mu kolwiek ufa, nie zaginie.
<|endoftext|>
Królowa do mszej chciała, ale kapelana Dorna nie naleziono, bo pilnował dzbana. 
Przyjdzie potym nierychło w czerwonym ornacie. 
A królowa: „Ksze miły, długo to sypiacie!” A mój dobry kapelan na ono łajanie: „Jeszczem ci się dziś nie kładł, co za długie spanie?”
<|endoftext|>
Dzbanie mój pisany, 
Dzbanie polewany, 
Bądź płacz, bądź żarty, bądź gorące wojny, 
Bądź miłość niesiesz albo sen spokojny, 
Jakokolwiek zwano Wino, co w cię lano, 
Przymkni sie do nas a daj sie nachylić, 
Chciałbym twym darem gości swych posilić. 
I ten cię nie minie, 
Choć kto mądrym słynie, Pijali przedtym i filozofowie, 
A przedsię mieli spełna rozum w głowie. 
Ty zmiękczysz każdego, 
Nastateczniejszego, Ty mądrych sprawy i tajemną radę Na świat wydawasz przez twą cichą zdradę. 
Ty cieszysz nadzieją Serca, które mdleją, Ty ubogiemu przyprawujesz rogi, 
Że mu ani król, ani hetman srogi. 
Trzymaj sie na mocy, 
Bo cię całej nocy Z rąk nie wypuścim, aż dzień, jako trzeba, 
Gwiazdy rozpędzi co do jednej z nieba.
<|endoftext|>
Moja nadobna dzieweczko, moje kochanie! 
Kiedy wżdy tak szczęśliwy on dzień nastanie, 
W który skutku swego dojdą twe obietnice, 
A moje serce pozbędzie srogiej tęsknice? 
Twoja nawdzięczniejsza piękność snadnie sprawuje, 
Że me serce w tej miłości nic nie styskuje, 
A twe sprawy, w których niemasz nic obłudności, 
Czynią, że ja ufam tobie prócz wątpliwości. 
Ufam tobie, lecz ciężkiemu to udręczeniu Równa się być u nadzieje w długiem ćwiczeniu. 
Bowiem bojaźń zawsze przy niej źle praktykuje, 
Mówiąc: 
Często pewne rzeczy odwłoka psuje. 
Przeto proszę, nie odwłaczaj, folguj pogodzie, 
Zagródź drogę czyhającej na nas przygodzie. 
Niech nie będzie me o tobie próżne mniemanie, 
Moja nadobna dzieweczko, moje kochanie!
<|endoftext|>
Stronisz przede mną, 
Neto nie tykana, 
By więc sarneczka, kiedy obłąkana Macierze szuka po górach ustronnych, 
Nie bez bojaźni i postrachów płonnych. 
Bo by sie namniej na drzewie wzjeżyły Powiewne listki, by namniej ruszyły Jaszczórki krzakiem, ta sie dusza zlęknie, 
Aż od bojaźni na ziemi przyklęknie. 
Lecz ja nie jako niedźwiedź albo mściwa Myślę cię drapać lwica popędliwa, Przestań też kiedy za macierzą chodzić, 
Już się ty możesz mężowi przygodzić.
<|endoftext|>
Bog wszechmogący
Wstał z martwy żaducy,
Chwalmy jego z weselim,
Toć nam wszem Pismo wieli.
  Kyrieleison.
Leżał trzy dni w grobie,
Dał przekłoci sobie
Bok, ręce, nodze obie
Na zbawienie tobie.
Kyrieleison.
<|endoftext|>
O krótkości i niepewności na świecie żywota człowieczego Ehej, jak gwałtem obrotne obłoki I Tytan prętki lotne czasy pędzą! 
A chciwa może odciąć rozkosz nędzą Śmierć tuż za nami spore czyni kroki! 
A ja, co dalej, lepiej cień głęboki Błędów mych widzę, które gęsto jędzą Strwożone serce ustawiczną nędzą, 
I z płaczem ganię młodości mej skoki. 
O moc, o rozkosz, o skarby pilności, 
Choćby nie darmo były, przedsie szkodzą: 
Bo naszę chciwość od swej szczęśliwości Własnej co Bogiem zowiemy odwodzą. 
Niestałe dobra. 
O, stokroć szczęśliwy, 
Który tych cieniów wczas zna kształt prawdziwy!
<|endoftext|>
Nie wiem, by ta niemoc była, 
Co by się nie przyrzuciła. 
Wczora mi pani pisała, 
Że po trzy nocy nie spała. 
Od tych czasów mi nie śmieszno I sam nie śpię, co mię teszno.
<|endoftext|>
Nie przez pochlebstwo ani złote dary, 
Jako te lata zwykły teraźniejsze, 
Ale przez cnotę na mieśce ważniejsze, 
Godzisz, 
Wapowski, jako zwyczaj stary. 
Szczęśliwe czasy, kiedy giermak szary Był tak poćciwy jako ty dzisiejsze Jedwabne bramy co raz kosztowniejsze, Wprawdzieć nie było kosztu na maszkary, 
Ale był zawżdy koń na staniu rzeźwi, 
Drzewo, tarcz pewna i pancerz na ścienie, 
Szabla przy boku, sam pachołek trzeźwi. 
Nie szukał pierza, wyspał się na sienie, 
A bił się dobrze. 
Bodaj tak uboga Dziś Polska była i poganom sroga!
<|endoftext|>
Szlachetne płótno, na którym leżało Owo tak piękne w oczu moich ciało, 
Przecz tego smutny u Fortuny sobie Zjednać nie mogę, aby głowie obie Pospołu na twym wdzięcznym mchu leżały, 
A zobopólnych rozmów używały? 
Więcej nie śmiem rzec, bo i tak się boję, 
Że z tych słów Zazdrość myśl rozumie moję.
<|endoftext|>
Wszytki płacze, wszytki łzy Heraklitowe I lamenty, i skargi Symonidowe, 
Wszytki troski na świecie, wszytki wzdychania I żale, i frasunki, i rąk łamania, 
Wszytki a wszytki zaraz w dom sie mój noście, 
A mnie płakać mej wdzięcznej dziewki pomoście, 
Z którą mię niepobożna śmierć rozdzieliła I wszytkich moich pociech nagle zbawiła. 
Tak więc smok, upatrzywszy gniazdo kryjome, 
Słowiczki liche zbiera, a swe łakome Gardło pasie, tym czasem matka szczebiece Uboga, a na zbójcę co raz sie miece. 
Prózno, bo i na samę okrutnik zmierza, 
A ta nieboga ledwe umyka pierza. Prózno płakać podobno drudzy rzeczecie. 
Cóż, prze Bóg żywy, nie jest prózno na świecie? 
Wszystko prózno, macamy, gdzie miękcej w rzeczy, 
A ono wszędy ciśnie: błąd wiek człowieczy. 
Nie wiem, co lżej: czy w smutku jawnie żałować, 
Czyli sie z przyrodzeniem gwałtem mocować.
<|endoftext|>
Ja chcę śpiewać krwawe boje, 
Łuki, strzały, miecze, zbroje, Moja lutnia Kupidyna, 
Pięknej Afrodyty syna. 
Jużem był porwał bardony I nawiązał nowe strony, Jużem śpiewał Meryjona I prędkiego Sarpedona, Lutnia swym zwyczajem gwoli O miłości śpiewać woli. 
Bóg was żegnaj, krwawe boje, 
Nie lubią was strony moje.
<|endoftext|>
Próżno się mam odejmować, 
Widzę, że muszę miłować. 
Miłość mi dawno radziła, 
Lecz ja, jako prawy wiła, 
Nie chciałem słuchać jej rady, 
Aż nama przyszło do zwady. 
Bo sajdak z łukiem porwała, 
A mnie na rękę wyzwała. 
Ja też, jako Hektor zasię, 
Wziąwszy karacenę na się, 
Tarcz i szablę jako brzytwę, 
Stoczyłem z Miłością bitwę. 
Ona ku mnie ciągnie rogi, 
A ja co nadalej w nogi. 
A gdy wszytkich strzał pozbyła, 
Sama się w bełt obróciła I prosto mi w serce wpadła, 
A mnie zaraz moc odpadła. 
Próżno tedy noszę zbroję, 
Próżno za pawęzą stoję: 
Bo kto mię ma bić na górze, 
Kiedy nieprzyjaciel w skórze?
<|endoftext|>
Zgwałciłaś, niepobożna śmierci, oczy moje, 
Żem widział umierając miłe dziecię swoje. 
Widziałem, kiedyś trzęsła owoc niedordzały, 
A rodzicom nieszczesnym serca sie krajały. 
Nigdyć by ona była bez wielkiej żałości Mojej umrzeć nie mogła, nigdy bez ciężkości I serdecznego bolu, w którymkolwiek lecie Mnie by smutnego była odbiegła na świecie, Alem ja już z jej śmierci nigdy żałościwszy, 
Nigdy smutniejszy nie mógł być ani teskliwszy. 
A ona by był Bóg chciał dłuższym wiekiem swoim Siła pociech przymnożyć mogła oczom moim. 
A przynamniej tym czasem mogłem był odprawić Wiek swój i Persefonie ostatniej sie stawić, 
Nie uczuwszy na sercu tak wielkiej żałości, 
Której równia nie widzę w tej tu śmiertelności. 
Nie dziwuję Nijobie, że na martwe ciała Swoich namilszych dziatek patrząc, skamięniała.
<|endoftext|>
Królewno lutnie złotej i rymów pociesznych, 
Ochłodo myśli tesznych, 
Ty sama powiedz a kres naznacz, póki mamy Płakać, gdy przyjaciela miłego stradamy. 
Łacno cieszyć chorego, gdysmy zdrowi sami, 
Lecz kiedy toż nad nami Niefortuna pokaże, tam więc człowiek czuje, 
Że co drugim chciał radzić, sam sie nie ratuje. 
Godno płaczu nieszczęście i twoja przygoda, 
O zacny wojewoda, 
Boś pozbył towarzysza i cnotliwej żony, 
Której dobroć, której wstyd jest niewysłowiony. 
Ale byś dobrze, wziąwszy lutnią Orfeowę, 
Wstąpił w łódź Charonowę I nawiedził podziemne, niewesołe kraje, 
Gdzie słońce swych promieni nigdy nie podaje, 
Nie zyszczesz dusze, która dotkła raz napoju Niepamiętnego zdroju. 
Przeto cierpliwość sama nalepsza w tej mierze, 
Gdzie za raz i ratunek upad z sobą bierze.
<|endoftext|>
Nieźle czasem zamilczeć, co człowieka boli, 
By nie znał nieprzyjaciel, że cię ma po woli, Ale to nade wszystko za raz odżałować, 
A niewdzięcznemu panu tudzież podziękować. 
Cierpiałem ja tak wiele, że mię wstyd powiadać, 
A mógłby mi bezpiecznie każdy głupstwo zadać, 
Żem sie dał za nos wodzić czas tak barzo długi, 
Bacząc, że w małej wadze były me posługi. 
Chciałem złość jakokolwiek wytrwać uprzejmością, 
A zwyciężyć niewdzięczność swoją statecznością, Ale moja uprzejmość i statek był prózny, 
A jej niebaczny umysł zawżdy memu rózny. 
Bóg was żegnaj, niewdzięczne i nieludzkie wrota, 
Świadome mych częstych dróg i mego kłopota, Bodaj tu pajęczyna i pleśń na was padła, 
A te niewierne zamki rdza plugawa zjadła!
<|endoftext|>
Do doktora Nie trzeba mi się wiele dowiadować, 
Kędy ty chodzisz, doktorze, miłować, 
Bo która z tobą wieczór pobłaznuje, 
Każda nazajutrz piżmem zalatuje
<|endoftext|>
Tym ma nad Macedona Aleksandra moja: 
Ów świat jeżdżąc zwojował, a do tej podwoja Od ziemskich bohatyrów wolny hołd oddany, Ów w ciele, 
Aleksandra w sercu czyni rany, Ów zbrojnymi szeregi, ta przeraża wzrokiem, Ów ogniem płomienistym, ta świat pali okiem.
<|endoftext|>
Do Pawła Dobra to, 
Pawle możesz wierzyć, szkoła, 
Gdzie każą patrzać na poślednie koła. 
Człowiek, gdy mu się wedle myśli wodzi, 
Mnima, że prosto nie po ziemi chodzi, Ale nietrwała rozkosz na tym świecie, 
Upadnie jako kwiat za kosą lecie.
<|endoftext|>
Podgórski źrzóbku, czemu, patrząc krzywo Oczyma na mię, uciekasz pierzchliwo? 
Mnimasz, żem prostak? 
Ja na cię osobny Rząd myślę włożyć i muńsztuk ozdobny, 
A potym wsiadwszy zatoczyć na dworze. 
Ty się tam pasiesz, nie wiem gdzie, po borze, 
Skacząc samopas od mieśca do mieśca, 
Bo jeszcze nie masz po swym piecu jeśca.
<|endoftext|>
Chcemy sobie być radzi? 
Rozkaż, panie, czeladzi, 
Niechaj na stół dobrego wina przynaszają, 
A przy tym w złote gęśli albo w lutnią grają. 
Kto tak mądry, że zgadnie, 
Co nań jutro przypadnie? 
Sam Bóg wie przyszłe rzeczy, a śmieje sie z nieba, 
Kiedy sie człowiek troszcze więcej, niżli trzeba. 
Szafuj gotowym bacznie, Ostatek, jako zacznie, 
Tak Fortuna niech kona: raczy li łaskawie, 
Raczy li też inaczej, my siedziem w jej prawie. 
U Fortuny to snadnie, 
Że kto stojąc upadnie, A który był dopiero u niej pod nogami, 
Patrzajże go po chwili, a on gardzi nami. 
Wszystko sie dziwnie plecie Na tym tu biednym świecie, A kto by chciał rozumem wszystkiego dochodzić, 
I zginie, a nie będzie umiał w to ugodzić. 
Prózno ma mieć na pieczy Śmiertelny wieczne rzeczy, Dosyć na tym, kiedy wie, że go to nie minie, 
Co z przejźrzenia Pańskiego od wieku mu płynie. 
A nigdy nie zabłądzi, 
Kto tak umysł narządzi, 
Jakoby umiał szczęście i nieszczęście znosić, 
Temu mężnie wytrzymać, w owym sie nie wznosić. 
Chwalę szczęście stateczne, Nie chce li też być wieczne, 
Spuszczę, com wziął, a w cnotę własną sie ogarnę I uczciwej chudoby bez posagu pragnę. 
Nie umiem ja, gdy w żagle Uderzą wiatry nagle, 
Krzyżem padać i świętych przenajdować dary, 
Aby łakomej wodzie tureckie towary Bogactwa nie przydały Wpadwszy gdzie między skały, Tam ja bezpiecznym sercem i pełen otuchy W równej fuście popłynę przez morskie rozruchy.
<|endoftext|>
Perła tu leży, nie ta, co Szczęśliwe Wyspy więc noszą ani brzegi krzywe Oryjentalskie, ani te skorupy, 
Które bogate w sobie kryją łupy. 
Kosztowniejsza to perła, która siła Wraz w sobie skarbów bogatych nosiła: 
Nos załamany, sierć bielsza niż wełna, 
Miększa niż tyrski jedwab, niż bawełna, 
Oczy wypukłe, ogon zatoczony I w kilka kręgów pięknie ucerklony, 
Wzrost niezwyczajny, mały i sudanny, 
Jak do rękawka potrzebują panny Owa co kiedy nadobnego było W malteńskich pieskach, jej samej służyło. 
A przy tym dowcip i wdzięczne pieszczoty, 
Wierność i co jest we psiech tylko cnoty, 
I ochędóstwo niezwyczajne miała, 
I tym się w łasce swej paniej trzymała. 
Pies ją niebieski żywota pozbawił, 
Ale postrzegszy, co niechcący sprawił, 
Zawył lamenty trąbą swą do góry I za żałobę przywdział czarne chmury. 
Płakał jej pokój i łóżka płakały, 
Płakał i ciepły komin owdowiały: 
Płacze i łzami kosztownymi ani Da się utulić nad nią moja pani. 
Sam się śnieg śmieje, bo za tym pogrzebem Bielszego nadeń nie masz nic pod niebem.
<|endoftext|>
Jasne Krystowo oblicze,
Więcej niż słuńce świecące,
Tobie dawam pozdrowienie,
Ty jeś moje ucieszenie.
Jakob to oblicze widział,
Przeto nabożnie zawołał:
„Widziałem oblicze boże
A z tegom wziął duszne zdrowie”.
Ezechyjasz krol niemocny
A już na śmierć osądzony
Ku ścienie się jest obrocił
A tedy Bog go uzdrowił.
Ściana Krysta znamięnuje,
Jen oblicze ukazuje.
O ty, niemocny człowiecze,
Patrz na Krystowo oblicze!
Weźrzy na oblicze jasne,
Na oblicze wielmi słodkie
A w tem się obliczu kochaj,
A nabożnie je pozdrawiaj.
Święte oblicze Krystowo,
Bądź ode mnie pozdrowiono,
Ty jeś wiesiele anjelskie,
Ty jeś ucieszenie ludzskie.
Krystowo oblicze miłe
Wszystkich smętnych jest wiesiele,
Kiedy to oblicze widzę
Nie pamiętam już na nędzę.
Rumiane lice i białe
Za wieczerzą było blade,
Gdy w Betaniji wieczerzał
Jesus, gdy mękę przeglądał.
Jesu, sierce me zachwyci,
Twem obliczem mię nasyci,
Bo ten pokarm jest mi smaczny,
Tego pożądam ja grzeszny.
Światłe oblicze widzieli
Na gorze trzej apostoli,
Dla słodkości Piotr zawołał,
Na gorze wiecznie mieszkać chciał.
Tego oblicza żądali
Prorocy, by je widzieli,
Jan Krciciel tego doczekał,
Krystowo oblicze widział.
Weronika pani święta
W ziemi żydowskiej będąca
Twarz Krystowę mieć żądała,
Przeto jemu zwoj podała.
Zwoj na oblicze przyłożył
Miły Jesus i wytworzył
Oblicze swoje naświętsze,
Toć jest ucieszenie duszne.
Mojiżesz gdy z Bogiem gadał,
Boże oblicze widzieć chciał,
Rzekąc z nabożnej duszyce:
„Daj mi widzieć twoje lice”.
A Bog jemu tego nie dał,
Ale potem obiecował,
Obiatę swą Bog napełnił,
Gdy na gorze się przemienił.
Rożany kwiat woniający
Jestci Jesus nazareński,
Jego liczko jako roża,
W tem się kocha wierna dusza.
Jesu miły i nasłodszy,
Jesu miłostniku duszny,
Ukaż mi twoje oblicze,
Ucieszy me smętne sierce!
Anjelski krolu Jezusie,
Obroć ku mnie twe oblicze,
Boć mię napełnia tesnica,
Gdy nie widzę twego lica.
Łaskawe oblicze boże,
Ktore cieszy smętne dusze,
O oblicze miłościwe,
Ucieszy me smętne sierce!
Anjelski Panie, smiłuj się,
Racz ucieszyć moję duszę,
Wysłuchaj wzdychanie moje,
Ukaż mi oblicze twoje!
Dawid krol, prorok wielebny,
Duchem Świętem napełniony,
Oblicza bożego żądał,
Jako w żołtarzu popisał.
Jesu miły, Jesu słodki,
Jesu zbawicielu mocny,
Racz wysłuchać głos płaczący,
Twego lica żądający.
Zbawicielu miłościwy,
Jesu Kryste lutościwy,
Raczy mię tedy nawiedzić,
Gdy będzie dusza wychodzić.
Lice twe daj mi oględać,
Gdy mię śmierć będzie nagabać,
Twe oblicze śmierć odpędza,
Duszy ucieszenie dawa.
Anjołom raczy przykazać,
Kiedy już będę umirać,
Aby mię mocnie bronili
A do raju wprowadzili.
Wiarą mię twoją posili,
Aby mię czartowie nie swiedli,
Przez twoje święte oblicze,
Odpędź precz szatańskie rzysze.
Synu Boży, Jesu Kryste,
Polecam duszę w twe ręce,
Racz ją twem licem ucieszyć
A w raj niebieski wprowadzić etc.
<|endoftext|>
Wiedzże po tym, opacie, jako grać z biskupy: 
Bo bacząc, żeć wygranej ubywało kupy, 
Pokryłeś dudki w gębę, czyniąc tę postawę, 
Żeś przegrał, lecz z rachunku miał ksiądz inszą sprawę. 
A płaci kryć? 
Więc ci też dosiągł pięścią gęby, 
Że z niej dudki wypadły. 
Dziękuj, że nie zęby!
<|endoftext|>
Ucieszna lutni, w której słodkie strony Bijąc, 
Amfijon kamień rozproszony Zwabił na kupę, a z chętnej opoki Wstał mur szeroki. 
Niemowna przedtym ani ulubiona, 
Dziś na wszytek świat wielce zalecona, 
Zaśpiewaj, co by trudnej Bogumiły Uszy lubiły. 
Która jakoby źrzóbek niełapany Ani pasterzką ręką ugłaskany Ucieka w pole, a pędęm człowieka Mija z daleka. 
Ty umiesz tygry, umiesz lasy wodzić I bieg pochopnym strumieniom zagrodzić, Tobie ustąpił stróż nieokrócony Piekielnej brony, 
Cerber, chocia mu wściekły łeb nakrywa Sto srogich wężów, a para smrodliwa I sprosna piana ciecze miedzy zęby Z trojakiej gęby. 
Biedny Iksyjon, 
Tytyjus zmiękczony, 
Rozśmiał sie nie chcąc, i dzban osuszony Stał chwilę, za czym cieszył twój rym drogi Dziewki niebogi. 
Niech Bogumiła srogość jadowitą Złych panien słyszy i wody niesytą Banię bezdenną, i pomstę nieskorą, 
Którą źli biorą Na drugim świecie. 
Bo co, prze żywego Boga, już mogły uczynić gorszego? 
Pomordowały, jędze niecnotliwe, 
Męże właściwe. 
Jedna z nich, wierna łożu małżeńskiemu, 
Przeciwko ojcu krzywoprzysiężnemu Zacnie skłamała: panna czci bez końca Pod kręgiem słońca. 
Która: Wstań rzekła wstań, mężu, by wieczny Sen na cię nie padł, skądeś ty bezpieczny, Schroń sie przed ojcem i przed bezecnemi Siostrami złemi, 
Które jak lwice z głodu nieznośnego Wpadwszy na stado, każda morzy swego, Ja, litościwsza, ani cię chcę tykać, 
Ani zamykać. 
Mnie niechaj ojciec trzyma w pęcie srogim, 
Żem lutość miała nad mężem ubogim, Mnie niechaj zaśle w pogańskie narody Przez morskie wody. 
Idź, gdzie cię nogi i wiatry powiodą, 
Za tą życzliwej ćmy nocnej pogodą, Idź zdrów, a skargę na mogiłę smętną Włóż więc pamiętną.
<|endoftext|>
Na tenże Nie woła dziś przewoźnik: „Wsiadaj, kto ma wsiadać! 
Niebezpieczno się wozić, gdy mrok pocznie padać.” Słysz, mam ja zegar w mieszku, który póki bije, 
Póty też i gospodarz, co go nosi, pije. 
A ty spi, przewoźniku, nie dbając na goście, Byś i darmo chciał przewieźć, ja wolę po moście.
<|endoftext|>
Sumnienie tysiąc świadków Rzekł głupiec w sercu swojem: Nie masz Boga. 
Usadził się syn ciemności niezgaszone światło zatłumić, a przewrotna fantazja nie chce znać nad sobą zwierzchności. 
Ale im bardziej niezbożnik tego wnętrznego robaka morzy, tem bardziej nieuśpiona gadzina wewnątrz gryzie i tyranizuje. 
Kto tem światłem? 
Bóg, o którym zatrzeć pamięć ateista usiłuje, chcąc się ubezpieczyć od należytej występków kary. 
Kto tym robakiem? 
Sumnienie, które z jednę od złego odwodzi, z drugą stronę pokazuje, że winnemu nie być bez chłosty. 
Cóż to jest sumnienie? 
Mieszkanie jedno z wierzchu ciemne, zewnątrz jasne, w której bez okien wszystko widać, choć bez drzwi, pełno przychodzących i odchodzących. 
W tem mieszkaniu dobrem, dobra i ulubiona ojczyzna, przeciwnym sposobem, złym złe i uprzykrzone mieszkanie. 
Sumnienie jest: pamiętne książki od natury każdemu dane, w które przeszłe sprawy wpisano, teraźniejsze wpisują, przyszłe wpisywać będą. 
Sumnienie, jest prawo rozumu wolą naszą rządzące, które występną karci, niedbałą napomina, uporną kłopoce, upadłą sądzi i karze. 
A lubo niebiosa opowiadają chwałę bożą i ziemia zna Stwórcę swego, szczególnie jednak i osobliwie to prawo rozumu dowodzi, że jest Pan nieogarnionego majestatu. 
Jest Elohim, sędzia, dobrym łaskawy, złym straszny, którego niezbożnik widzieć nie chce, aby trwożliwe ubezpieczył sumnienie. 
I stąd popsowało się co żywo w drogach swoich i prawidła cnót odstąpiło, i nie masz, kto by czynił dobrze, nie masz aż do jednego. 
Potentaci poszli za złotem, które usprawiedliwia, więcej ważąc depozyta w skarbcach niż chwałę Boga dającego bogactwa. 
Córki syjońskie przyczyniają w sercu wyniosłości, a nowy Babel na głowie stawiając, chcą, żeby nie na ołtarz pański, ale na nie patrzano. 
Cześć w Izraelu Bogu upodobana: 
Lewitowie przy obrzędach w świątyni drzymią, a zatem i Filistyn przemaga, i pod prałatami krzesło trzeszczy. 
Rada i senat, cymbał głośny i spiża brzęcząca, kształtują wota, żeby ich słyszano, mówią, żeby swoje przewieść, kontrowertują, żeby co wytargować. 
Rycerstwo znikczemniało, męża walecznego nie pytaj, a żołnierz pod dachem siedząc, jakby nie słyszał płaczu w niewolą zabranego pospólstwa. 
Masz Boga w sercu, kto sfałszował monetę? 
Kto podatki nienależycie zabiera? i tą krwią z ubogich wyciśnioną, siebie i dom swój bogaci. 
Po miastach lusztyk ustawiczny i stroje zbyteczne, a pospólstwo drą aż do czopa, żeby były zbytkom nakłady. 
Widzi to wszystko przezornem okiem Pan z nieba i w najgłębsze serce skrytości wgląda, jeżeli też kto jest prawdziwie szukający Boga. 
Porachujmy się z sobą, przyznać musimy, żeśmy wszyscy odstąpili zakonu, i nie masz, kto by dobrze czynił, nie masz aż do jednego. 
Jeżeli też pochlebiać sobie chcemy, zawiedziemy się, bo sumnienie jako w pugilares pokaże każdemu, co to jest odwrócić się od Stwórcy, a obrócić się za rzeczą stworzoną. 
Chwała Ojcu i Synowi, i Duchowi świętemu etc.
<|endoftext|>
Krótkie szczęście złych, a pewną zgubę i zatracenie opowiada Nie usiłuj, abyś naśladował grzeszących w złości, a przewrotnych powodzenie niechaj cię nie uwodzi. 
Nie przeciw się, że karafioł tak się znamienicie koloryzuje, ani że marny łopian szeroko liście rozpościera. 
Kunszt to natury w małych rzeczach pokazać misterstwo, a wewnętrzną cnotą nagradzać, komu z wierzchu barwy albo wzrostu ujęła. 
Przyjdzie czas sianożęci: kiedy wyniosłe zielsko wraz z poziomą trawą padnie od ręki koszącego. 
Przepadną przybysze źle nabytych fortun i rozsypią się myśli człowieka fortelem uwielmożonego. 
Lecz kto w Panu ufa, ten skarb nieprzebrany zbiera, a czyniąc dobrze, najpewniejsze bogactwa gromadzi. 
Osiedzi się dziedzictwem w ojczystem szpłachciu potomność jego, a drapieżnego nasienie wyglozuje Bóg z ksiąg żywota. 
Bo nie jestci to próba umiłowania pańskiego, że się komu powodzi na świecie, ani doczesne szczęście przeznaczeniem jest wiecznego błogosławieństwa. 
I owszem, przeciwnie rozumieć trzeba: że kto tu pomyślnych fortun syty, ten w przyszłym żywocie będzie pragnął z bogaczem posilenia z łona Abrahamowego. 
Dla tego nie pożądaj dostatków, z uciśnieniem ludzkiem przestań gniewu, i nie poglądaj na bliźniego okiem bazyliszkowem. 
Nie miej upodobania w tyraństwie, z którem we mgnieniu oka przepadniesz, a uciśnieni od ciebie rzeką: 
Był, ale go już nie masz. 
On, co dopiero skupował włości, ładownemi rzeki uciskał komiegami, onoż już ze czterech deszczek w czołnie żegluje do portu wieczności. 
Lecz Pan Bóg wie, do którego portu, i jeżeli sprawiedliwość boska próżnej dobrych uczynków łódki na niebezpieczne nie wpędzi skopuły. 
Miecza dobywał, aby był ubogiemu srogi, naciągał łuk, aby szkodził dobrym, ale i sztych miecza, i żeleźca strzał ku sercu się jego obrócą. 
Lepszy jest dobrego nabycia mały kawałek niż całej Indii złoto niezbożnikowi. 
Byłem w kolebce dzieckiem, teraz starością pochylony chodzę, nie widziałem nigdy, aby sprawiedliwego Bóg opuścił albo złośnik dobrze skończyć miał. 
Odstąp tedy od złego, czyń dobrze, bo wiedz pewnie, że ramiona grzeszników połamią się i potomstwo krzywoprzysięsce zniszczeje. 
Widząc uważaj niezbożnika wyniesionego jako cedr na Libanie, po małej chwili obejrzysz się, a już go nie obaczysz. 
Głos pański łamiący cedry i wszelką nieporzonną wyniosłość, a nierychły gniewu boskiego wicher, w momencie jasne wielmożności pogasi. 
Pokornych zaś wesprze Pan i wyrwie od złośników, i zbawi, przeto iż w nim ufali. 
Chwała Ojcu i Synowi i Duchowi świętemu. 
Jako była na początku, tak i teraz, i zawsze, i na wieki wieków. .
<|endoftext|>
Do doktora Arcydoktorem cię zwać każdy może śmiele, 
Bo ty nie tylko umiesz zleczyć niemoc w ciele, 
Ale i na dobrą myśl masz fortelów wiele: 
Wino, lutnią, podwikę, to mi to wesele.
<|endoftext|>
Nie za staraniem ani prze mą sprawę, 
Miła, po tobie znam taką postawę, Szukaj, jako chcesz, nie najdziesz przyczyny, 
Chyba żeć milszy podobno kto iny. 
A ja co mam rzec? 
Nie chcę sie przeciwić, Temu sie jedno nie mogę wydziwić, 
Skąd tę niestałość białegłowy mają, 
Że sie jako wiatr letni odmieniają. 
Niedawne czasy, gdy mię poczytano W liczbę fortunnych i za tego miano, 
Który mógł wszystko otrzymać u ciebie, 
A mnie sie zdało, żem był wszystek w niebie. 
Dziś inne wiatry przeciwko mnie wieją, 
Straciłem wszystko zaraz i z nadzieją, Nie wiem, co mię za wiedźma osypała I lichem zdradnych słów uczarowała. 
Niech ci sie, miła, wszystko dobre wodzi, 
Z kimkolwiek przestać twoje serce godzi, Ale rozeznać umiej przyjaciela, 
A trudno naleźć masz jednego z wiela. 
Nie dufaj temu, kto gładkość miłuje, 
Bo ten na słabym gruncie sie buduje: 
Słońce jednako i padnie, i wschodzi, zawżdy z laty cokolwiek odchodzi. 
A gdy czas przyjdzie ostatniej potrzebie, 
Ledwe sie najdzie, kto ciało pogrzebie. 
Takiem ja chcę być przyjacielem tobie, Lecz wolę, że ty płaczesz na mym grobie.
<|endoftext|>
To nie grzeczy, 
Jędrzeju, że zarazem i ty Na febrę stękasz, i ja łeb noszę zawity, Lepszy fortel rodzeni Lakonowie mają, 
Co sobie jednej dusze wzajem pożyczają. 
Czemu też Bóg takiej zgody nie pozwoli, 
Aby wżdy jeden cieszył, gdy drugiego boli?
<|endoftext|>
Do Wojtka Pytasz, nie teszno li mię tak samego siedzieć? 
Teszniej mię, 
Wojtku, z tobą, kiedyś to chciał wiedzieć.
<|endoftext|>
Dobry pan jakiś, jadąc sobie w drogę, 
Ujźrzał u dziewki w polu bossą nogę. „Nie chodź powiada bez butów, ma rada, 
Bo macierzyzna tak zwietrzeje rada.” „Łaskawy panie, nic jej to nie wadzi, 
Chyba, żebyście pijali z niej radzi.”
<|endoftext|>
Pienie wdzięczności za zwycięstwo wiedeńskie Boże, cośmy uszyma naszemi słyszeli, co ojcowie nasi powiadali, tego się teraz oczy ludu Twego z pociechą napatrzyły. 
Dzieło mocy Twej, któreś za dni ich uczynił z Faraonem, toż i teraz nieskrócona w cudach, ani osłabiała w potędze, wykonała ręka Twoja. 
Ręka Twoja Panie, nie ludzka, pogany starła, przed Nią pyszny Assur sromotnie uciekał, który w hardości serca na zgubę naszą przyszedł. 
Z nim gruby Edomczyk w lot bieżał, a oto, strachem zjęci, z bystrego Dunaju wodami na wyścigi lecieli. 
Nie obejrzał się Part, który w odwodzie potyczkę daje, ani bisurmanin wspomniał, że się wnukiem bożym nazywa. 
Wydarł miecze z rąk ich zwycięzca, w Imieniu Twojem silniejszy, prysnęły łuki i strzały z kołczana rozsypały się po ziemi. 
Patrzało na hardość ich wschodzące słońce, a toź na odwieczerzu widziało sromotnie rozgromionych. 
Wstydził się miesiąc piętna swego, ażeby sromotę zakrył, nie chciał świecić w nocy uciekającym. 
Nie pomógł w trwodze fałszywy prorok, ani częste umywanie nie oczyściło wszetecznych z grzechu. 
Leżeli w polu jako bycy tłuści po rzezi, a plugawe ścierwy kazał zwycięzca ziemią nakryć, z politowania. 
Jeńcy w zatrzymaniu żywi zostali, a miecz po zwycięstwie ochłodnął w pochwy włożony. 
Tyś tak kazał, 
Panie Boże nasz, cuda czyniący, aby którzy po cudze zdrowie przyszli, swojem nałożyli. 
Aby chleb od gęby niewinnym wydzierający nie pożyli go, a słabszy z mocniejszego zagarnął łupy. 
Mało trzy dni było do zbierania korzyści. 
Brali nie tylko żołnierze odbieżane dostatki, ale i dzieci mało z pospolitym gminem. 
One pyszne w Sydonie czy w Diarbecie złotem tkane namioty, odbieżane, stały jako buda w sadzie, w której jabłek pilnowano. 
Konie ich posiadał mocniejszy, dzidy ich o nichże skruszył, i kulami do grzbietu uciekających strzelał. 
Przepadli wszyscy purpuraci ich, którzy mówili: posiądźmy ziemię chrześciańską. 
Zginął wezyr niemęsko powrozem uduszony, a onemu kościołów pańskich burzycielowi niedługo w skronie młotem Jachel gwóźdź wbiła. 
I stało się im tak jako Madianitom: i jako Jabinowi u rzeki Cisson. 
Położyłeś ich, 
Panie, jako koło na odwrocie i jako źdźbło przed wiatrem, tak pyszni zniknęli. 
Jako ogień, który pali lasy, nikomu nie przepuszczając, tak napełniona jest twarz ich sromota. 
Stąd niech poznają, że Pan Imię twoje, o Jehowa! 
Boś się wielmożnie wsławił, konia i jeźdźca wrzuciwszy w morze. 
Tenci jest Pan, którego wielbić trzeba, Bóg ojców naszych, którego wywyższać będziem. 
Pan jako mąż waleczny, tryumfujący, 
Imię Jego, przed którym wojska i wozy faraonowe w Czerwonem Morzu na dnie zostali. 
Prawica twoja, 
Panie, za nas wojowała, ręka twoja, 
Najwyższy, nieprzyjaciół zbiła, a w mocy twojej, o Wszechmocny! poraziłeś przeciwniki nasze. 
Któż podobny Tobie między mocarzami, 
Panie? 
Tak wielmożny w potędze, jako straszny i chwalebny, i czyniący dziwy? 
Nie tedy, 
Panie, podłemu gminowi, ale Imieniowi Twemu świętemu, które cudowne jest, niech będzie od nas chwała, wdzięczność i poszanowanie na nieprzeżyte wieki. .
<|endoftext|>
Posadziłeś mię wprawdzie nie nagorzej, 
Ale by trzeba mięsa dawać sporzej, Przed tobą widzę półmisków niemało, 
A mnie się ledwie polewki dostało. 
Diabłu się godzi takowa biesiada! 
Gościem czy świadkiem ja twego obiada!
<|endoftext|>
Do Mikołaja Firleja Jesliby w moich książkach co takiego było, 
Czego by się przed panną czytać nie godziło, 
Odpuść, mój Mikołaju, bo ma być stateczny Sam poeta, rym czasem ujdzie i wszeteczny.
<|endoftext|>
Sam pannę ściskasz, sam się zakazujesz, 
Sam w ucho szepcesz, sam, 
Pawle, całujesz, 
Wszytkoś sam zabrał, ani się dasz pożyć A jeszcze by cię do fraszek nie włożyć?
<|endoftext|>
Ty spisz, a ja sam na dworze Jeszcze od wieczornej zorze Cierpię nocne niepogody, Użałuj sie mojej szkody! 
Słuchaj, jako bije w ściany Z gwałtownym dżdżem grad zmieszany. 
Ockni sie, a przemów słowo, 
Nieużyta białagłowo! 
Nie na żadną kradzież godzę, 
Chocia tak po nocy chodzę, Wziąłbych przedsię, by co dano: 
Łupiestwo czartu porwano. 
Nigdziej miejsca mniej hardości Nie najdziesz jako w miłości, Gładkość wprawdzie sługi daje, 
Ale dzierżą obyczaje. 
Słuchasz? czy mój głos nie może Dolecieć na twoje łoże? 
Słuchajcie wy, nocne cięnie, 
I nieumowne kamięnie! 
Do Amfijonowej lutnie Śpieszyły sie lasy chutnie, 
A niezwyczajne opoki Ścisnęły sie w mur szeroki. 
Orfeowych strón słuchały Srogie jędze i płakały, 
Gdy miłością utrapiony, 
I pod ziemią szukał żony. 
Jego pieśni żałościwe Zjęły bogi nieżyczliwe, I miał w ręku, co miłował, 
By był, nędznik, lepiej chował. 
Ale nie strzymał umowy, 
Więc przyszedł o smutek nowy, Bo źle sie obejźrzał, ali Czarci panią zaś porwali. 
Czekać już, nieboże, było. 
Ale gdy co komu miło, 
Trudno wytrwać i czas mały: 
Godzina tam jak rok cały. 
A ja długo mam bić w stróny? 
Już u mnichów słyszę dzwóny. 
Dziwnosmy sie pomieszali, 
Jam nie spał, a ci już wstali. 
Dobrą noc, jesli kto słyszy, 
A mój więniec w tej złej ciszy Niechaj wisi do świtania, 
Świadek mego niewyspania.
<|endoftext|>
Ciężko mi na te teraźniejsze pany: 
Siebie nie baczą, a ganią dworzany. „W on czas pry czystych zapaśników było, 
Szermierzów, gońców, aż i wspomnieć miło. 
A dziś co młodzi pachołcy umieją? 
Jedno w się wino jako w beczkę leją.” Prawda, że wielka w sługach dziś odmiana, 
Ale też trudno o takiego pana, 
O jakich więc starszy powiadali, Oni się w męstwie, w dzielności kochali, 
Dziś leda Żyda z workiem pieprzu wolą Nie dziw, że rzadko za tarczami kolą.
<|endoftext|>
Za ucieczkę grzesznych, 
Pannę przenajświętszą, dzięka Wielki jest Pan i bardzo chwalebny w mieście Boga naszego, na górze świętej Jego. 
Funduje się z radością wszystkiej ziemie góra Syjon, strony jej północne, miasto króla wielkiego. 
Gdzie przedtem dolina poziomym krążyła padołem, tam, na ulubionym pagórku pokorę wywyższywszy, 
Bóg miasta Swego stanowi osadę. 
Chwalebne rzeczy o tobie powiedziano, miasto Boże: pamięta on na Raab i Babilon, które o niem wiedzą, ale i o tobie nie zapomni, któreś Go w sobie zawarło. 
Tyś wiecznego króla pałacem, nieogarnionego monarchy skłonieniem, natury cud cudów przepaść, jeden met Wszechmocności. 
O miasto, o Syjonie! 
Przechodzisz niebo wielkością, w sobie zawarłszy Tego, którego przestrzeństwo Olimpu ogarnąć nie może. 
Więcej w Tobie wygody niż w najżyźniejszych nad Nilem polach, tamte doczesne pożywienie, a tyś mannę żywota z siebie wydało. 
Więcej w Tobie nadzieje niż w miastach ucieczki, tam musiał rączo winowajca uchodzić, a ty samo szukasz grzesznego z ratunkiem. 
Więcej w tobie dostatków niż w skarbcach Salomona, bo gdy Bóg w domach twoich poznany, przynoszą mu królowie ziemscy podarunki od złota. 
Śliczność twoja dziwem jest natury, zazdrości cierniem, nieprzyjaciół trwogą. 
Dobrotliwość twoja proszącym posiłek, zgubionym żywot, osierociałym pociecha. 
Ale jaż się to na chwały twoje zbieram, o miasto pańskie? 
Któż mowcą bez języka będzie albo jako może kret bez oczu widzieć promienie słoneczne? 
Iżali ciemność chwalić może światłość? 
Albo jako z twardego krzemienia zdrój obfity wypłynie? 
Nie jest bowiem piękna chwała w uściech grzesznego, a nieprawości naczynie jako się na chwały miasta pańskiego zdobyć może? 
Więc jeżeli nieudolność moja temu nie wystarczy, przynajmniej dziękować za to miasto Panu do powinnej wdzięczności należy. 
Tobie tedy pokorna dzięka niechaj będzie Najwyższy Panie, któryś to miasto fundował, aby było przybytkiem Syna Twego na ziemi goszczącego. 
A że przybytkiem królewskim, dla tego przystało, aby uprzedziwszy protoplasta upadek, wolne zostawało, od pierworodnego ciężaru. 
Aby Matka czysta i Panna płodna, lubo jest z córek Adama, dla osobliwego jednak macierzyństwa tytułu błotem damasceńskiem nie trąciła. 
Niechaj się tedy weseli góra Syjon, do tej doskonałości przywiedziona, że w okoliczności swojej ogarnęła Tego, który wszystko napełnia oświeca, posiada. 
Obstąpcie miasto syjońskie mieszkańcy Hieruzalem i zrewidujcie wieże jego, a któraż nie napełniona jest orężem mężnych? 
A zatem uważajcie moc miasta pańskiego i przypatrzycie się ozdobom jego, abyście to powiadali potomstwu drugiemu. 
Że Bóg wystawił mury Syjon, Bóg nasz, który je ugruntował na wieki. 
Któremu królowi wieków wszystko widzącemu, początkowi bez początku, trwałości bez końca, niechaj będzie dzięka, i chwała, że raczył ugruntować Syjon, grzesznym ucieczkę. .
<|endoftext|>
Ukaż mi się, 
Magdaleno, ukaż twarz swoje, 
Twarz, która prawie wyraża różą oboje. 
Ukaż złoty włos powiewny, ukaż swe oczy, 
Gwiazdom równe, które prędki krąg nieba toczy. 
Ukaż wdzięczne usta swoje, usta różane, 
Pereł pełne, ukaż piersi miernie wydane I rękę alabastrową, w której zamknione Serce moje. 
O głupie, o myśli szalone! 
Czego ja pragnę? 
O co ja, nieszczęsny, stoję? 
Patrząc na cię, wszytkę władzą straciłem swoję, Mowy nie mam, płomień po mnie tajemny chodzi, 
W uszu dźwięk, a noc dwoista oczy zachodzi.
<|endoftext|>
Gdzie te wrota nieszczesne, któremi przed laty Puszczał sie w ziemię Orfeus, szukając swej straty, 
Żebych ja też tąż ścieżką swej namilszej córy Poszedł szukać i on bród mógł przebyć, przez który Srogi jakiś przewoźnik wozi blade cienie I w lasy niewesołe cyprysowe żenie. 
A ty mię nie zostawaj, wdzięczna lutni moja, 
Ale ze mną pospołu pódź aż do pokoja Surowego Plutona: owa go to łzami, 
To temi żałosnemi zmiękczywa pieśniami, 
Że mi moję namilszą dziewkę jeszcze wróci, 
A ten nieuśmierzony we mnie żal ukróci. 
Zginąć ci mu nie może, tuć sie wszystkim zostać, 
Niech sie tylko niedoszłej jagodzie da dostać. 
Gdzie by też tak kamienne ten Bóg serce nosił, 
Żeby tam smutny człowiek już nic nie uprosił. 
Cóż temu rzec? 
Więc tamże już za jedną drogą Zostać, a z duszą zaraz zewlec troskę srogą.
<|endoftext|>
Z prostego toru w naszych dni połowie Wszedłem w las ciemny, jaka gęstwa dzika, 
Jakie w tym lesie okropne pustkowie, 
Żyjący język tego nie wypowie, Wspomnienie gorzkie i zgrozą przenika, 
Śmierć odeń gorzką nie więcej być może. 
Lecz o pomocach mówiąc dobroczynnych, 
Jakie spotkałem, zszedłszy w to rozdroże, 
Powiem, com widział, wiele rzeczy innych. 
Jak w ten las wszedłem, przypomnieć nie mogę. 
Senny, prawdziwą opuściłem drogę. 
Ledwo mnie dzika przywiodła drożyna Pod górę, gdzie się kończyła dolina, 
W której mi serce zakrzepło od trwogi. 
Podniosłem oczy, wierzch góry wschodzące W promienie złote ubierało słońce: 
Pewny przewodnik nasz na wszystkie drogi. 
Wtenczas uciszył strach mój, choć niesporo, 
Wzburzone serca mojego jezioro, 
Gdy w tę noc straszną ziębiły mnie dreszcze. 
I jak tonący, gdy z morza wyskoczy, 
Dysząc piersiami rozbit nieszczęśliwy, 
Ku niebezpiecznym wodom zwraca oczy, 
Podobnie duch mój w ten spacer złowrogi, 
Skąd nigdy człowiek nie wychodzi żywy, 
Spojrzał za siebie, choć uciekał jeszcze. 
Wytchnąwszy trochę zmordowanym ciałem, 
Ruszyłem kroku, ale jeszcze stałem Silnie tą stopą, co była najniżej. 
I oto w chwili, gdym postąpił wyżej, 
Pantera z góry, pochyłą jej ścianą, 
Biegła okryta skórą cętkowaną, Zwinna i rącza, ile pomnieć mogę, 
Tak mi stanowczo zastąpiła drogę, 
Że nieraz cofać wstecz musiałem nogę. 
Był ranek, słońce wschodziło na niebie, 
Mając też same gwiazdy wkoło siebie, 
Gdy boża miłość te tak piękne twory Nowymi pchnęła po raz pierwszy tory. 
Poranek, wiosna rzeźwiąca naturę, 
Budziły we mnie nadzieję różową, 
Że świetną zwierza upoluję skórę, 
Choć nie bez trwogi. 
Gdy przeszła pantera, 
Lew szedł naprzeciw i z zadartą głową Głodowym rykiem grzmiał na paszczę całą, 
Zda się powietrze od przestrachu drżało. 
W ślad szła wilczyca z wpadłymi bokami, 
Jakby żądz wszystkich wyschła suchotami, 
Dla której nędzą część świata przymiera. 
Przez strach, co na mnie spoglądał z jej oczu, 
Czułem się w jakimś bezwładnym omroczu, 
Wstąpić na górę straciłem nadzieję. 
Jak ten, co w zysku z nałogu podoba, 
Gdy przyjdzie strata, los i siebie wini, 
Płacze, wszystkimi myślami boleje, 
W takiej wilczyca stawiła mnie doli, Pchnąc mnie przed sobą, powoli, powoli, 
W końcu zepchnęła tam, gdzie milczy słońce. 
Kiedym w dolinę cofał kroki drżące, 
Patrzę, aż jakaś przede mną osoba Długim milczeniem ochrypiała stoi. 
Ledwiem ją zoczył na wielkiej pustyni, 
Krzyknąłem: Błagam, bądź mi litościwym, 
Kto jesteś, marą, czy człowiekiem żywym? Głos rzekł: człowiekiem nie jestem, lecz byłem, 
Mantuańczycy są rodzice moi, 
Pod Julijuszem wszedłem na próg świata, 
Późno, ostatnie gdy doliczał lata. 
W Rzymie wesoło pod Augustem żyłem, 
Gdy bogom fałszu stawiano ołtarze. 
Byłem poetą i śpiewałem męża Z krwi Anchizesa, który przybył z Troi, 
Gród Ilijonu, gdy dymił w pożarze. 
Lecz ty, czy dawna troska cię zwycięża, 
Czemu dojść nie chcesz tej pięknej wyżyny, 
Pełnego szczęścia źródła i przyczyny? Odrzekłem, wstydem czerwieniąc me czoło: Tyżeś Wirgili? 
Zdroju, co daleko Tryskasz szeroką poezyi rzeką, 
Zaszczycie, światło spółpoetów tylu, 
Jam pieśń twą zbadał jak nikt może drugi, 
Z wielką miłością i długim mozołem, 
Policz to teraz na karb mej zasługi! 
Mistrzu! 
Od ciebie wziąłem piękno stylu, 
Co mnie tak wielkim honorem zaszczyca. 
Patrz, oto za mną w ślad pędzi wilczyca, 
Broń mnie! 
Patrz, chudą jak wyciąga szyję, 
Drżą we mnie żyły, krew pulsami bije. 
Widząc mnie we łzach mędrzec tak powiada: Inną idź drogą, taka moja rada, 
Jeśli chcesz umknąć z tej dzikiej ustroni, Zwierzę to często podróżnych napada, 
Zachodzi w drogę, pożre, gdy dogoni. 
Zwierzę to niczym chuci nie ostudza, 
W nim nowy pokarm nowy głód rozbudza. 
Wiele jest zwierząt, z którymi się para, 
I więcej będzie, lecz wilczyca stara W paszczę brytana gdy przyjdzie, zachrzęści. 
Na koniec skona w mękach i boleści. 
Ziemia i kruszec głodu w nim nie wzmaga, 
Żywi go miłość, mądrość i odwaga, On między Feltro a Feltrem się zjawi, 
Upokorzoną Italiję zbawi, 
Dla której prócz tych, co rym nie wylicza, 
Umarli Turnus, 
Kamilla dziewicza. 
Podłą wilczycę, jej plemię wszeteczne, 
Przepędzi z grodów jego ręka chrobra, 
W końcu w triumfie strąci ją do piekła, 
Skąd pierwsza zazdrość na świat ją wywlekła. 
Teraz ci radzę dla twojego dobra, 
Idź za mną, będę twoim przewodnikiem I przeprowadzę przez królestwo wieczne. 
Tam płacz posłyszysz z rozpaczy wykrzykiem, 
Tam starożytne ujrzysz potępieńce, 
Co o śmierć drugą wołają w swej męce, 
I tych, co radzi w płomieniu goreją Z cichym wytrwaniem, bo żyją nadzieją Spółobcowania z błogosławionymi, Chcesz dojść aż do nich i pogościć z nimi, Tam duch godniejszy wprowadzi już ciebie. 
Bo królujący na wysokim niebie Nie chce, by tacy, co ufają we mnie, 
W królestwo Jego wchodzili przeze mnie, 
Nieposłusznego Jego wierze świętej. 
On świat ma u stóp swojej wielmożności, 
Tron Jego twierdzą tam na wysokości, 
Błogi, kto w poczet Jego sług przyjęty. Poeto! rzekłem, wzywam cię na Boga, 
Któregoś nie znał, jeśli chcesz, bym zdrowo Miejsc tych uniknął według twojej rady, 
Albo, co gorsze, wilczycy paszczęki: 
Prowadź, gdzieś mówił! 
Moją twoja droga, 
Abym oglądać mógł bramę Piotrową I tych, co cierpią wiekuiste męki. 
Duch ruszył naprzód, jam szedł w jego ślady. Dalszy ciąg wstępu: 
Beatrycze. 
Łucja. Dzień gasnął, wszystko, co żyje na ziemi, 
Ukołysane trudy i niewczasy W czarniawe nocy topiło wezgłowie, Jam się uzbrajał jeden iść w zapasy Z drogą, z rzeczami litości godnymi, 
Co pamięć moja bez błędu opowie. 
O genijuszu, bądź po mojej chęci! 
Ty, co pisałeś, com widział, pamięci! 
Tu się pokaże twoje uszlachcenie. Poeto! rzekłem, wprzód osądź, czy mogę O własnej sile iść w tak wielką drogę? 
Ty opowiadasz, jak pomiędzy cienie Z ciałem, co czułe, mdłe i skazitelne, 
Zstąpił Eneasz w państwo nieśmiertelne. 
Jeśli wróg złego był nań tak łaskawy, 
Myśląc o wielkich skutkach, jakiej sławy Krew jego będzie w bohatery płodna, Rzecz ta uwagi wszystkich mędrców godna, 
Bo był wybrany w empirejskim niebie Na ojca Romy i państwa dla siebie. 
Wprawdzie zrąb jednej i drugiej budowy Miastu świętemu za fundament służy, 
Gdzie w kolej siedzi następca Piotrowy. 
W sławnej przez ciebie tej jego podróży Już przepowiednie wróżyły prorocze, 
Że on zwycięży i płaszcz papieżowy. 
Na koniec Paweł, ta urna wyboru, 
Był w zachwyceniu ducha wniebowzięty, 
Gdzie duch swój ogniem wiary zapłomienia, 
Która zasadą jest drogi zbawienia. 
Lecz ja dlaczego i po co tu kroczę? 
Jam nie Eneasz, jam nie Paweł święty, 
Nie jestem godzien takiego honoru, 
Straszy mnie zamiar nieroztropnej drogi. 
Ty jako mędrzec przyczynę mej trwogi Lepiej pojmujesz, niż się ja wysłowię. 
Jak ten, co w niechęć odpada ze chcenia, 
Dla nowej myśli nagle zdanie zmienia I rzuca zamysł dojrzały w połowie, 
Ważąc się w myślach, nagle ostudzałem Zamiar poczęty z tak wielkim zapałem. 
A cień szlachetny: Zgaduję z twej mowy, 
Że ciebie przestrach opanował nowy. 
Często gdy trwoga ogarnie człowieka, 
Człowiek od czynu wielkiego ucieka. 
Jak zwierzę cofa cień widma kłamany. 
Aby ci koniec położyć tej trwodze, 
Powiem, com słyszał, dlaczego przychodzę, 
Co moją litość wzbudziło dla ciebie. 
Wśród tych, co nie są ni w piekle, ni w niebie, 
Byłem rozkazem niewiasty wezwany, 
A ona była tak piękna i święta, 
Że ją sam o jej prosiłem rozkazy. 
Więcej jak gwiazdy błyszczały jej oczy, 
Z ust jej szły pełne słodyczy wyrazy, 
Głos jej anielski, dźwięk mowy uroczy: Duszo na chlubę Mantui poczęta, 
O! której sława przez tak długie lata Trwa i trwać będzie aż do końca świata! 
Wiedz, mój przyjaciel zabłąkał się nocą, 
W strachu z pół drogi cofa kroki swoje, Z wieści powziętych w niebie, ja się boję, 
By za daleko nie zbłądził w pustkowie, 
Abym za późno nie przyszła z pomocą. 
Idź, śpiesz i twojej wymowy ozdobą, 
Czym tylko możesz zbawić, całym sobą, 
Dopomóż jemu, uspokój mnie w trwodze, Jam Beatrycze, która, byś szedł, mówię. 
Z miejsca, gdzie żądam powrócić, przychodzę, 
Miłość aż tutaj przywiodła mnie rada, 
Miłość te słowa w moje usta wkłada. 
Przed moim Panem gdy stanę na niebie, 
Nieraz mi przyjdzie chwalić za to ciebie. 
Ona umilkła, jam począł na nowo: Przez ciebie, pani i wszech cnót królowo, 
Wyżej w godności człowieczeństwo sięga Od wszystkich istot w kole niebokręga, Twój rozkaz taką ma moc, że w tej chwili Słuchać i spełnić będzie mi najmilej, 
Więcej twej chęci otwierać nie trzeba. 
Lecz powiedz, czemu schodzisz nieostrożnie, 
Bez żadnej trwogi na dno tego środka, 
Aż z wysokości bezmiernego nieba, 
Gdzie wrócić sercem tęsknisz tak pobożnie. Gdy chcesz do tyla wiedzieć, przyjacielu, Rzekła, opowiem ci w słowach niewielu. 
Schodzę tu śmiało, bo mnie zło nie spotka, 
Lękać się rzeczy, która drugim szkodzi, 
Słuszna, lecz innych lękać się nie godzi. 
Ja tak stworzona jestem z łaski Boga, 
Mnie nie doścignie waszej nędzy trwoga, 
Waszej otchłani płomień i pożoga. 
Jest w niebie pełna miłosierdzia Pani Ona boleje tak nad przeszkodami, 
Które usunąć dziś twój trud i praca, 
Że niebo łamie sprawiedliwość dla niej. 
Ona do Łucji z prośbą się obraca I mówi do niej: Twój wierny cię wzywa, 
Ratuj, polecam jego twej opiece! 
Łucyja czuła na ten głos, ze łzami Przychodzi do mnie, gdzie duchem szczęśliwa Przy starożytnej siedziałam Racheli, 
I mówi: Boga pochwało prawdziwa! 
Idź, ratuj tego, który cię tak kochał, 
Wzniósł się przez ciebie, po tobie tak szlochał: 
Czy cię nie wzrusza jego skarga tkliwa? 
Nie widzisz śmierci, z jaką on na rzece Walczy burzliwszej od morskiej topieli? 
O! 
Nie tak szybko pędzi myśl człowieka Za swoim zyskiem lub od strat ucieka, 
Jak ja, gdy ścichła ta strzelista mowa, 
Schodzę tu z mego błogiego siedzenia, 
Pełna ufności w mądrość twego słowa, 
Które zaszczyca ciebie, a słuchacza Odbitym blaskiem zaszczytu otacza. 
Gdy mówić do mnie w te słowa kończyła, 
Błyszczące łzami oczy obróciła, 
Przez co chęć skorszą poczułem do drogi. 
Oto przychodzę do ciebie z jej woli. 
Jam cię zachował od wilczycy srogiej, 
Co z pięknej góry cofnęła twe nogi. 
Co ci jest? 
Ochłoń z przestrachu powoli! 
Gdzie twoja śmiałość, twoja wola chrobra? 
Kiedy w niebiosach twym losem zajęte Troszczą się tobą trzy niewiasty święte, 
Gdy ja ci tyle obiecuję dobra? Jak chłodem nocy kwiatki pochylone, 
Gdy ranek słońcem zaświta wesołym, 
Ze słońcem swoją podnoszą koronę, 
Tak i odwaga do mojego łona Wstąpiła rzeźwo z strachu otrzeźwiona. 
Aż odważony w sobie wykrzyknąłem: O litościwa, troszcząca się o mnie! 
O dobroczynna dusza twa bez skazy, 
Co spełnia świętej tak szybko rozkazy. 
Czuję, jak we mnie od słów twoich żaru Iskrzy się zapał pierwszego zamiaru. 
Wspólna chęć nasza, w niej dotrwam niezłomnie. 
Pójdę za tobą z sercem niezachwianem, 
Tyś moim wodzem i mistrzem, i panem! To rzekłszy, w ślady szedłem przewodnika, 
A ścieżka była głęboka i dzika. Brama piekielna. 
Przedpiekle. 
Tchórze. 
Celestyn V. 
Charon. Przeze mnie droga w gród łez niezliczonych. 
Przeze mnie droga w boleść wiekuistą, 
Przeze mnie droga w naród zatraconych. 
Mój budowniczy był wzniosłym artystą, 
Sprawiedliwości dna grunt mój dosięga. 
Mnie zbudowała wszechmocna potęga, 
Mądrość najwyższa, miłość samodzielna. 
Przede mną rzeczy nie było stworzonych Prócz nieśmiertelnych i jam nieśmiertelna! 
Wchodzący we mnie, zostawcie nadzieję! W tych słowach napis na bramie czernieje. Dla mnie, o mistrzu, straszna treść jej godła. 
Mistrz mówił, jakby świadomy tej strony: Tutaj lękliwość wszelka, słabość podła, 
Niech zamrą w tobie, tu zbyć je przystoi. 
Przyszliśmy w miejsce, gdzie oglądać mamy Lud nędzny, światła prawdy pozbawiony. 
Rzekł i z wesołą twarzą w dłoni mojej Dłoń swoją złożył, czym ja pocieszony, 
Wstąpiłem w progi tajemniczej bramy. 
Stamtąd wzdychania, żale i okrzyki Brzmiały pod niebem bez gwiazd osamiałem, Słysząc jęk ludzki, zrazu zapłakałem. 
Okropne mowy, zmieszane języki Bólu i gniewu, klask dłoń w dłonie dziki, 
Głosy na przemian ostre, to chrypiące Tworzyły hałas starciem się wzajemnym, 
Który złamany na wrzasków tysiące Wił się w powietrzu nieśmiertelnie ciemnym, 
Jak tuman piasku, gdy nim wicher dysze. 
Ja, mając zgrozą opasaną głowę, 
Mówiłem: Mistrzu, ach, co ja tu słyszę? 
Co za lud cierpi męki tak surowe? A Mistrz: Los nędzny widzisz tych, co cały Żywot przeżyli bez hańby i chwały. 
Ni źli, ni dobrzy, zmieszani wespoły, 
Z obojętnymi wśród buntu anioły, 
Gdy Bóg zuchwałych strącił w przepaść zguby, Ni wierni, zdrajcy, tylko samoluby. 
Żeby mniej pięknym nie być, tych nędzników Jako zakały niebo się wyrzekło, Ich i głębokie nie przyjmuje piekło, 
By przez nich dumy nie podnieść grzeszników. 
A ja: Mój mistrzu, powiedz, niech się dowiem, 
Jakiej boleści robak ich tak wierci? Mistrz mówił: Krótko na to ci odpowiem: 
Dla nich nadziei nie ma drugiej śmierci, 
Życie ich ślepe z treści jest tak gminnej, 
Że tu zazdroszczą każdej doli innej. 
Świat ich zapomniał, gdy zeszli ze świata, 
Prawo i łaska takimi pomiata, Słów o nich szkoda, idź, patrz mimochodem. 
Patrzę: chorągiew wciąż kręci się młynkiem, 
Snadź, że niegodna odetchnąć spoczynkiem, Lud za nią długim ciągnie korowodem, 
Iżby śmierć mogła, nigdy bym nie sądził, 
Zebrać zarazem tylu nieboszczyków: 
Poznałem wielu i ów cień, co zbłądził Wielkim ustępstwem. 
Pojąłem w tej chwili Obrzydłych niebu i piekłu grzeszników. 
Ci nieszczęśliwi, co żyjąc, nie żyli, 
Szli nadzy, szpetnie obnażone ciało Bez przerwy mnóstwo much i os kąsało. 
Krew z ich policzków tryskała kroplami, Krew spadającą, zmieszaną ze łzami, 
U stóp ich głodne robactwo chwytało. 
Patrzałem dalej: przybyły lud świeży, 
Nad wielką rzeką snuł się wzdłuż wybrzeży. 
Więc rzekłem: Mistrzu, zapytać cię muszę, 
Racz mnie oświecić, jakie to są dusze? 
I jakie prawo, ile dojrzeć mogę, 
Nagli je w dalszą przez tę rzekę drogę? 
Po co tak śpieszą, gdzie ich cel podróży? A on: Rzecz cała jasno się wyłoży Nie wprzód, aż przyjdziem nad brzeg Acheronu. 
Odgadłszy z mistrza surowego tonu Snadź niewczesnego pytania przyganę, 
Szedłem, spuściwszy oczy zasromane, 
Z silną milczenia wolą aż do brzegu. 
Wtem starzec biały w pełnym łódki biegu Przypłynął do nas i z łodzi wysiada, 
I krzyczy: Biada wam, nędzniki, biada! 
Drzwi nieba dla was zamknięte na wieki. 
Przybywam, aby na drugi brzeg rzeki Przewieźć was, duchy, w kraj ognia i mrozu. 
A ty, żyjący, co tu zrobisz z nimi? 
Tobie nie płynąć między umarłymi. 
Widząc, że stoję, rzekł słowy groźnymi: W innej przystani idź szukać przewozu, 
Do której wcale nie dojdziesz tą drogą. 
Aby cię przewieźć, trzeba lżejszej łodzi. 
Przewodnik mój rzekł: Hamuj gniew, 
Charonie, 
Bo tam chcą tego, gdzie, czego chcą, mogą, Nie pytaj więcej. 
Na te krótkie słowa, 
Gęsto zarosła włosem i surowa Twarz przewoźnika wnet się wypogadza, 
Tylko oczyma wybuch gniewu zdradza, 
Które płomienną obrączką obwodzi. 
Lecz duchy nagie, stojące na stronie, 
Tak okropnymi wylękłe słowami, 
Zbladły i dziko zgrzytały zębami, Bluźniły Bogu i klęły poczęty Swój żywot, miejsce i czas urodzenia, 
Klęły nasienie swojego nasienia, Potem szlochając, szły na brzeg przeklęty, 
Który każdego w progu swej ostoi Czeka, kto tylko Boga się nie boi! 
Charon jak żarem zaognił powieki, 
Znak daje, duchów tłoczy się gromada, 
Leniwych wiosłem zapędza do rzeki. 
Kiedy jesienny wiatr powietrze chłodzi, 
Z drzewa pożółkły liść za liściem spada, 
Aż nim ostatni liść spadnie na ziemię: 
Tak adamowe znikczemniałe plemię, 
Jeden za drugim, na znak przewoźnika, 
Z stromego brzegu rzuca się do łodzi, 
Jak ptak znęcony wołaniem ptasznika. 
Po mętnych falach idzie łódź leniwa, 
A już, nim jeszcze dojdzie ku brzegowi, 
Czekają na nią współwędrowcy nowi. Synu mój! mistrz się łagodnie odzywa: Co w gniewie bożym skończyli swe lata, 
Wszyscy tu biegną z wszystkich krańców świata. 
Pilno im przebyć Acheronu wody I tak ich silnie bodzie głos sumienia, 
Że tu ich trwoga w żądzę się zamienia. 
Duch czysty nigdy nie przechodził tędy, Jeśliś Charona doznał cierpkiej zrzędy, 
Teraz wiesz, jakie miał do niej powody. 
Zamilkł, a ciemna błoń drżała wokoło, 
Gdy wspomnę, zimny zlewa mi pot czoło. 
Wstał wiatr, jaskrawe burzy błyskawice Wskroś oświeciły tę łez okolicę. 
Tracąc przytomność bolałem i bladłem, 
I jak zmorzony człowiek snem upadłem. Krąg I. 
Niechrzczeni. 
Bohaterowie, poeci, filozofowie pogańscy. Huk tak potężny sen mi spłoszył z powiek, 
Chwiałem się cały z wrażeniem niemiłem, 
Jak nagle ze snu przebudzony człowiek. 
Wstałem i we śnie wypoczętym okiem Wodziłem wkoło, badając, gdzie byłem. 
Byłem nad brzegiem otchłani boleści, 
Z której bez końca zgiełk zmieszanej treści Huczał jękami, westchnieniem głębokiem, 
Jako huk grzmotów daleki i długi. 
Spojrzałem w otchłań: mglista i głęboka, 
Straszliwie ciemna jak ślepota oka. Wstąpmy w świat ciemny, przewodnik mój blady Rzekł do mnie: Wstąpmy, ja pierwszy, ty drugi. 
A ja spostrzegłszy jego twarz zmienioną, 
Mówiłem: Mistrzu! 
Głowo do porady, 
Pocieszycielu, ty, moja obrono, 
Gdy ty się boisz, kto się iść odważy?. 
A on: Otchłani męczarnie i bole, 
Jęk nieszczęśliwych, co tam jęczą w dole, 
Litością w mojej malują się twarzy, 
A którą w błędzie ty bierzesz za trwogę, Idźmy, bo mamy jeszcze długą drogę. 
I mnie wprowadził, a sam naprzód kroczył, 
W krąg pierwszy, który tę otchłań otoczył. 
Tam, ilem słyszał, ile pomnieć mogę, 
Nie były skargi, lecz tylko westchnienia, 
Od których wieczne powietrze wciąż drżało: 
Był to głos jakiś smutku bez cierpienia, 
Głos mnóstwa mężów i niewiast, i dzieci. 
Mistrz dobry mówił: Czemu mnie nie pytasz, 
Co są za duchy, które okiem witasz? 
Chcę, żebyś wiedział, nim pójdziemy dalej. 
Grzech i występek tych duchów nie szpeci, 
Ale na cnotach choć im nie zbywało, 
Chrzest cnót nie święcił, ta brama twej wiary! 
A chociaż przyszli na ziemię przed chrzestem. 
Oni, jak trzeba, 
Boga nie kochali. 
Z liczby tych duchów oto ja sam jestem! 
Za to nieszczęście, nie za grzech, z kolei Spadła kaźń na nas, a treścią tej kary, 
Że pożądamy wiecznie bez nadziei. 
Słysząc to, boleść uczułem tajemną, 
Bom poznał wielu obecnych przede mną, 
Co byli ludźmi wznioślejszego rzędu, 
Dziś w sieni piekieł jakby w zawieszeniu. Mów, zawołałem: Mistrzu mój i panie! 
Abyś mnie w moim umocnił wierzeniu, 
Które zwycięża moc wszelkiego błędu: 
Czy nikt z tych duchów o własnej zasłudze Lub za przyczyną przez zasługi cudze Nie wstąpił kiedy w niebios pomieszkanie? On, który pojął skrytą myśl tej mowy, 
Tak odpowiedział: Byłem tu gość nowy, 
Kiedy widziałem, jak wszedł Pan nad pany, 
Znakiem zwycięstwa ukoronowany! 
On stąd cień wyrwał naszego praojca I Abla, jego syna, i Noego, 
Mojżesza, sługę zakonu bożego, Abraham, 
Dawid, 
Izrael, 
Rachela Z potomstwem swoim, w triumfie wesela Wstąpili za nim do chwały ogrojca! 
Wiedz, że przed nimi w tę otchłań z wtrąconych Zgoła dusz ludzkich nie było zbawionych. 
Tak idąc, rzucał mi słowo po słowie, 
A szliśmy lasem, lasem duchów, mówię. 
Jeszcze byliśmy przy otchłani blisko, 
Gdy zmrok tłumiące ujrzałem ognisko, 
A idąc dalej, przy blasku płomienia Spostrzegłem duchy szlachetne z wejrzenia. O ty, wszech nauk i sztuki zaszczycie! 
Mów, kto są oni i jaka to chwała Od drugich miejsce osobne im dała? A on mi na to: Gdzie ty pędzisz życie, 
Tam o nich dobra sława pozostała, Przez wzgląd na blask jej, jakim ich otacza, 
Łaska ich nieba od drugich odznacza. 
Wtem: Oto jego cień! głos mnie doleci, Wraca, uczcijcie poetę, poeci! Na ten głos zamilkł, a od światła strony, 
Wprost do nas cztery szły cienie olbrzymie, 
Twarz ich ni smutna była, ni wesoła, Patrz no na tego, mistrz na mnie zawoła, Co z mieczem w ręku idący na przedzie, 
Drugich za sobą niby król ich wiedzie. 
To Homer, wieszczów książę urodzony! 
Za nim Horacy, 
Owidyjusz trzeci, 
Ostatni Lukan, każdy z nich na imię Jak ja zasłużył, które niegdyś brzmiało. 
Patrz, cześć mi niosą: to i dla nich chwałą. 
I tak się zeszła księcia piękna szkoła, 
Który nad nimi lot pieśni wysokiej Jeden jak orzeł wznosił pod obłoki. 
Zwróciwszy twarze po chwili rozmowy, 
Mnie pozdrowili pochyleniem głowy, Mistrz się uśmiechnął na mój zaszczyt nowy. 
Jeszcze doznałem większego honoru, 
Bo mnie przyjęli do swojego koła I byłem szósty z genijuszów chóru. 
Tak do ogniska szliśmy gronem całem. 
Mówiąc o rzeczach niejednych z zapałem, 
O których milczeć tak pięknie w tej chwili, 
Jak było pięknie mówić, gdzieśmy byli. 
Stał świetny zamek z darniowym tarasem, 
Mur siedmiorakim otoczył go pasem, 
Strumień okrążał falami bystremi, 
Przeszliśmy po nim jak po twardej ziemi: 
I przez bram siedem, i z siedmiu mędrcami Wszedłem na łąkę usłaną kwiatami. 
Tam inne cienie snuły się przed nami, 
Poważne, z wzrokiem stałym i pogodnym, 
Twarze myślące, spokojne ich ruchy, 
Mówiły rzadko i głosem łagodnym. 
I na tej łące zeszliśmy na stronę, 
W miejsce otwarte, trochę podniesione, 
Skąd mogłem widzieć wszystkie piękne duchy. 
Na trawach świeżej i wonnej zieleni Stoją i siedzą mężowie wsławieni, Drżałem z radości, dumny ich widzeniem! 
Wkoło Elektry mnóstwo mężów stoi: 
Hektor, 
Eneasz, bohatery Troi, 
I Cezar zbrojny sokolim spojrzeniem. 
Widziałem z drugiej strony od pagórka, 
Pentezyleę i króla Latyna, 
Przy nim Lawinia siedzi, jego córka. 
Widziałem Bruta, pogromcę Tarkwina, 
Lukrecję, 
Julię, chlubę płci niewieściej, Jeden Saladyn siedział na uboczy. 
Potem widziałem, podniósłszy me oczy, 
Mistrza uczonych z powagą na czole. 
Siedział w rodzinnym filozofów kole, 
Powszechnej hołdem otoczony cześci. 
Sokrates, 
Platon, poważni z wejrzenia, 
Najbliższe przy nim zajęli siedzenia. 
To liczne grono Demokryt pomnożył, 
Podług którego świat przypadek stworzył. 
Tales, 
Empedokl, 
Heraklit z Zenonem, 
Siedzieli głębiej w tym kole uczonem: 
Tam był Orfeusz i Dijoskoryda, 
Cyceron, 
Liwiusz, badacze człowieka, 
I moralista znajomy, 
Seneka. 
Tam geometrę widziałem Euklida, 
Ptolomeusza i Awicenesa, 
I Hipokrata, i Aweroesa, 
Który napisał komentarz nie lada. 
Wszystkich nie zliczę, bo wielkość przedmiotu Od nich myśl moją porywa do lotu, 
A słowa zdążyć za myślą nie mogą. 
Wkrótce o dwóch nas zmniejszyła gromada: 
Inną mnie powiódł mój przewodnik drogą Z ciszy powietrza w kraj burz i zamieci I idziem, idziem, kędy nic nie świeci. Krąg II. 
Minos. 
Grzesznicy z miłości. 
Franczeska z Rimini. Wszedłem w krąg drugi, ciaśniejszy, gdzie krzyki I jęki boleść zaostrza w ton dziki. 
Tam straszny Minos z czołem nasrożonym Patrząc ponuro i zgrzytając wściekle, 
Bada i sądzi wchodzące grzeszniki, 
Wyroków swoich znak dając ogonem. 
Dusza, na której cięży grzechu plama, 
Gdy przed nim staje, spowiada się sama. 
A on, głęboki znawca wagi grzechów, 
Widząc, gdzie miejsce zasłużyła w piekle, 
Ile się razy ogonem obwinie, 
O tyle szczebli wśród szatańskich śmiechów Dusza w dół spada w piekielne głębinie. 
Wciąż przed nim stoi wielka dusz gromada, 
Jedna po drugiej na wyrok pośpiesza, 
Mówi i słucha i wnet w głąb zapada. 
Minos, postrzegłszy, że z mym mistrzem wchodzę, 
Na chwilę straszne swe sądy zawiesza I krzyknie ku mnie: Zuchwały, nim wejdziesz, 
Obacz, gdzie wchodzisz, zważ, na kogo liczysz, 
Wchód tu szeroki, lecz wstecz nie odejdziesz. 
A mistrz ofuknął wzajem: Co tak krzyczysz? 
Nie tobie naszej sprzeciwić się drodze, Ten mu ją wskazał, który wszystko może, 
Co chce. Dość na tym! 
Nie wstrzymuj nas dłużej. 
Wtem usłyszałem łkania i jęczenia I wszedłem w miejsce, gdzie mrok nieprzejrzany, 
Noc bez żadnego światła i promienia, 
A w głębi jego ryczy jakby morze, 
Kiedy nim wiatry przeciwne śród burzy Szamocą, tłuką, aż do białej piany. 
Wicher piekielny ciągle się tam sroży, 
Porywa duchy, unosi i ciska O potrzaskanej skały rumowiska, 
Gdzie jęcząc, płacząc, bluźnią mocy bożej. 
Grzesznicy owi te cierpią katusze, 
Co swe zmysłami ścieleśnili dusze. 
A jako w jesień, w czas odlotu ptaków, 
Gęstymi pułki lecą stada szpaków, 
Tak owe duchy wiatr prądem zawiei Gnał tu i owdzie: i znać z ich wejrzenia, 
Że już na wieki pozbyły nadziei Nie tylko kresu, lecz ulgi cierpienia. 
I jak żurawie w powietrznej przestrzeni Lecą i nucą żałośnie: tak ku mnie, 
Jęcząc, gromady nieszczęśliwych cieni Pędzone wiatrem zbliżały się tłumnie. O! 
Mistrzu! rzekłem, I któż są te dusze, 
Tak udręczone w ciągłej zawierusze? A mistrz: Ta pierwsza, co widzisz, po przedzie Rej chóru duchów na powietrzu wiedzie, 
Przed wieki była wielu ziem królową I wielu ludów różnych krwią i mową, 
Lecz oszalała krewkością namiętną, 
Prawem zatarła kazirodztwa piętno, 
By hańbą w dziejach nie ciężyło na niej. 
To Semiramis, dziedziczka i pani Krajów azyjskich, gdzie dziś Turczyn broi. 
Ta druga z sercem miłością zranionem, 
Dni swe przecięła dobrowolnym zgonem, 
Łamiąc przysięgę cieniom Sycheusza. 
To Kleopatra na chuć rozpasana. 
Helena, 
Parys, sprawcy nieszczęść Troi, Achilles, można, ale krewka dusza, 
Obok błędnego rycerza Tristana. 
I tłum dusz innych wskazał mi Wirgili, 
Co żądz gorączką życie przetrawili, A ja, gdym słyszał zwane po imieniu Starego świata niewiasty i męże, 
Litość, myślałem, zmysły mi rozprzęże, 
I jak wpół martwy stałem w osłupieniu. 
I mówię: Mistrzu! kto są te dwa duchy, 
Które wiatr lekko unosi jak puchy? 
Chcę mówić z nimi. Czekaj, mistrz powiada Aż je tu ku wiatr przywieje bliżej Zaklnij na miłość, która nimi włada, 
A zlecą ku . Gdy lecieli niżej, 
Rzekłem Pomówcie z nami, nieszczęśliwi! 
Przez miłość, którą pałaliście żywi. 
A jak gołębi para szybko leci Z rozpiętym skrzydłem do gniazda swych dzieci Tak one spośród orszaku Dydony, 
Przez prąd wichrowy, w powietrznym zamęcie Ku zwróciły swój lot przyśpieszony: 
Taką moc miało miłosne zaklęcie. O! czuła, rzekły, i szlachetna duszo! 
Co nas odwiedzić szedłeś w te otchłanie I masz snadź litość nad naszą katuszą! 
Gdybyśmy śmieli wznieść nasze wołanie Ku Panu świata i gdyby On w niebie Przyjąć je raczył, wnet byśmy oboje Prosili Jego o pokój dla ciebie, 
Tak jest miłe to współczucie twoje. 
Pytać lub o czym chcesz rozmawiać z nami? 
Mów, będziem słuchać albo odpowiemy, 
Póki wiatr będzie, jak w tej chwili, niemy. Kto wy? im rzekłem, powiedźcie to sami. 
Jeden z nich na to: Ziemia ma rodzima Leży nad morzem, gdzie doń swoje wody Rzeka powiedzie z towarzyszki swymi. 
Miłość, co łatwo tkliwe serca ima, 
Ujęła jego wdziękiem mej urody, 
Którą, niestety! słynęłam na ziemi, 
Nim śmierć ją nagle zniszczyła sposobem, 
Co mnie przeraża nawet poza grobem. 
Miłość, co prawem tajemniczym skłania Serca kochanych wzajem do kochania, 
Tak mnie ku niemu nakłania nawzajem, 
Że się, jak widzisz, nigdy nie rozstajem. 
Miłość nas o śmierć przyprawiła wspólną, 
Kaina czeka naszego mordercę. 
Gdy duch to mówił, głos jego za serce Tak mnie ujmował, że z łzą mimowolną Schyliwszy czoło, stałem, aż po chwili: O czym tak myślisz? spytał mnie Wirgili. O mistrzu! rzekłem, ileż słodkich myśli, 
Ile żądz wrzało w ich sercu i głowie, 
Nim do upadku i do zguby przyszli! Potem się do nich zwróciłem i mówię: Franczesko! widzisz, że mi słowa twoje Łzy wyciskają, ale pozwól spytać, 
Jak was snadź miłość przywiodła oboje Tajoną wzajem głąb serc waszych czytać? A ona na to: Ach, nic tak nie boli, 
Jak chwile szczęścia wspominać w niedoli! 
Lecz gdy ty, gościu, chcesz wiedzieć początek Miłości naszej, na mój ból nie baczę, Powiem, jak pierwszy zawiązał się wątek, 
Podobna temu, co mówi i płacze. 
Raz dla zabawy wzięła nas ochota Czytać w głos dzieje przygód Lancelota, 
Jako go miłość przemogła swą siłą. 
Byliśmy sami, bez żadnej złej myśli. 
Oko się nasze nieraz łzą zaćmiło, 
Nieraz twarz zbladła, aż w końcuśmy przyszli Do tego miejsca, co nas zwyciężyło: 
Gdyśmy czytali, ile jest uroku, 
Ile rozkoszy w pocałunku lubej Oczy się nasze nawzajem spotkały. 
Ten, co już odtąd wiecznie przy mym boku, 
Powstał niepomny na me cudze śluby I pocałował mnie w usta drżąc cały. 
Pisarz tej księgi był Galeotą Już żeśmy więcej w tym dniu nie czytali. 
Gdy jeden mówił, duch drugi zgryzotą Zdjęty, tak płakał, żem zwątpił, azali Zniosę tę boleść, i czułem, że bladłem. 
Straciłem siły i jak martwy padłem. Krąg III. 
Żarłocy. 
Cerber. 
Ciacco. Kiedym odzyskał zabłąkane zmysły, 
Co się nad losem dwojga moich krewnych W żalu, w litości i smutku rozprysły, 
Nowy się obraz przede mną rozrzucił: 
Gdziem tylko spojrzał, kędym się obrócił, 
Widziałem inne męki i męczonych. 
Był to krąg trzeci, krąg deszczów ulewnych, 
Deszcz jak z upustów spadał otworzonych Ciężki i chłodny, śnieg zmieszany z gradem W ciemnym powietrzu szumiał wodospadem, 
Ziemia deszcz chłonąc, oddychała czadem. 
Cerber tam szczekał swą paszczą troistą Na duchy, które w ziemię ugrzęzły bagnistą, 
A oczy jego świeciły czerwono, Wełna nań czarna, sam szerokobrzuchy, 
Łapy niejedną uzbrojone szponą, 
Nimi darł w pasy potępione duchy. 
Jak psy pod deszczem potępieńcy wyją, 
Zmokłą za siebie obracając szyją, 
Kręcą się ciągle w tę i ową stronę, 
Tworząc nawzajem z swych boków zasłonę. 
Cerber, ów robak wielki, gdy nas zoczył, 
Troista jego paszcza się rozwarła, 
A gniew członkami konwulsyjnie miota, Wirgili dłońmi po ziemi zatoczył I w nie nabrawszy, co tylko mógł, błota, 
Cisnął oburącz w łakome trzy gardła. 
Jak pies drży cały, kiedy oszczekuje, 
Lecz gdy mu spadnie kawał chleba z ręki, 
Przylega cichy i chleb, milcząc, żuje, Tak szatan Cerber plugawe paszczęki Zamknął, którymi tak zagłuszał duchy, 
Że każdy raczej wolałby być głuchy! 
Szliśmy płaszczyzną bagna ruchomego. 
Gdy stopa nasza po cieniach deptała, 
Zdało się, żeśmy deptali ich ciała. 
Cienie leżały w bagnie prócz jednego, 
Który wstał szybko i siadł, właśnie w chwili, 
Około niego gdyśmy przechodzili. O! 
Kto bądź ciebie w te piekła prowadzi, 
Poznaj mnie, mówił, wprzód nim się rozstałem Z mą klatką, jeszcze byłeś obleczony ciałem. 
Ja na to: Zda się, że ciebie widziałem, 
Ale mi za to ma pamięć nie ręczy, 
Może to boleść, co ciebie tak męczy, 
W niej tak dalece rysy twoje gładzi. 
Kto taki jesteś, zaspokój pielgrzyma, 
Wtrącony tutaj i na karę taką? 
Jeśli jest większa, równie przykrej nie ma. 
A on: W twym mieście, gdzie zawiść tak płuży, 
Wesół przeżyłem czas ziemskiej podróży, 
Przez ziomków twoich przezwany Ciakko. 
Za chuć obżarstwa niską i nikczemną, 
Jak widzisz, leje wieczny deszcz nade mną. 
Tu ja niejeden, wszystkie cierpią dusze Za grzech ten samy też same katusze. 
I zamilkł, snadź się nagadał do woli. Ciakko, rzekłem twa kara mnie boli, 
Lecz powiedz, proszę, do jak smutnej doli Dojść może naszych byt obywateli, 
Gdy ich do tyla duch stronnictwa dzieli? 
Czy sprawiedliwy jest mąż między nimi? 
Skąd się tam pożar zapalił niezgody? A on: Znużeni sporami długimi, 
Krwią chyba zgaszą te żagwie pożarne. 
Stronnictwo Białe przecz wypędzi Czarne. 
O, któż obliczy ich klęski i szkody! 
Nim słońce trzeci swój obrót dokona, 
Upadną Biali, strona zwyciężona Znów się podniesie za pomocą męża, 
Który w spoczynku ostrzy żądło węża, 
I harde czoło podniesie na długo, 
I w ciężkie jarzmo wprzęże stronę drugą, Nad nimi płaczę i za nich się wstydzę. 
Dwóch między nimi sprawiedliwych widzę, 
Nikt ich nie słucha w ślepym żądz zapale, 
Duma, łakomstwo i zawiść, trzy głownie, 
Serca ich pieką swym żarem gwałtownie. 
Na tym Ciakko zakończył swe żale. O! nie przerywaj rzekłem doń rozmowy, 
Obdarz mnie jeszcze choć niewielu słowy. 
Mów: 
Tedżiajo, 
Moska, 
Farinata, 
Gdzie Rustikuci, 
Arigo i inni, 
Pragnący dobra ziomków, dobroczynni, 
W niebo czy w piekło zstąpili ze świata? On: Grzechy inne, z żalem wyznać muszę, 
Między czarniejsze strąciły je dusze, 
W krąg głębszy, gdy śmiesz zstąpić tak głęboko, 
Wszystkich ich społem tam ujrzysz na oko. 
Gdy cię świat słodki do powrotu znęci, 
Przypomnij, proszę, mnie ziomków pamięci. 
Dłużej nie mówię, ucinam rozmowę. 
Wtenczas utkwione we mnie prosto oczy Wykrzywił zezem i trochę z uboczy Popatrzał na mnie, potem schylił głowę I zapadł w błoto. 
Przewodnik mój rzecze: On już nie wstanie, aż prochy człowiecze Wstaną budzone trąbą Archanioła, 
Aż nieprzyjaciel grzechu nań zawoła. 
Wtenczas z nich każdy znajdzie swą mogiłę. 
W niej ciało z kością, z żyłą zwiąże żyłę. 
Wstanie i sądu wiecznego wysłucha. 
Tak szliśmy z wolna brudną mieszaniną Z deszczów i cieni, jak grząską drożyną, 
O przyszłym życiu rozmawiając ducha. Mistrzu, spytałem, ból, co im dokucza, 
Po wielkim sądzie, który ich potępi, 
Żądło swe więcej zaostrzy czy stępi? A mistrz: Nauka twoja cię poucza, 
Im doskonalszej jaka rzecz jest treści, 
Tym żywiej czuje rozkosze, boleści. 
Lud ten przeklęty nigdy, jako krzywy, 
Doskonałości nie dojdzie prawdziwej, Ale po sądzie, takie ma ufanie Że do niej trochę zbliżonym zostanie. 
Idąc po kręgu przez błoto ogromne I mówiąc wiele, czego tu nie wspomnę, 
Doszliśmy kresu, gdzie na schyłku drogi Stał Plutus, ludzi wróg nad wszystkie wrogi. Plutus. 
Krąg IV. 
Skąpcy i marnotrawcy. 
Krąg V. 
Popędliwi. Ojcze szatanie! 
Patrz no, jakie dziwy! Tak Plutus krzyczał głosem ochrypiałym. 
Mądry przewodnik rzekł do mnie: Bądź śmiałym, 
Pokrzepmy w sobie umysł bojaźliwy, Jaką bądź władzę mieć może ten potwór, 
Nie wzbroni wejść w tych skał ciemny otwór. 
Potem w potwora policzek nadęty Spojrzał i mówił: Milcz, wilku przeklęty! 
Niechaj cię strawi własny wybuch gniewu. 
Podróży naszej nie wstrzyma zawada: 
Tam, tam chcą tego, gdzie hardy łeb smoka Michał Archanioł zdeptał w mgnieniu oka. 
Jak żagiel wzdęty od wiatrów powiewu, 
Gdy maszt się łamie, zwija się, upada, 
Równie jak długi legł potwór zażarty, 
My schodziliśmy powoli w krąg czwarty , 
Bliżej zważając to miejsce boleści, 
Kędy złe świata całego się mieści. 
Sprawiedliwości boża! 
Kto ogarnie Nowe, com widział, kary i męczarnie, 
Nagotowane tam przez twoje rządy? 
Dlaczego błędy nasze tak nas toczą? 
Jak gdy Charybdy dwa przeciwne prądy Zetrą się z sobą, od siebie odskoczą, 
Tak się ścierają tam duchy z duchami A potępieńcy, widziałem, bez liku, 
Jako dwa wojska szły w bojowym szyku, 
Tocząc ogromne ciężary piersiami. 
W pierwszym natarciu zwarli się, a potem Nagle bezładnym pierzchnęli odwrotem, 
Krzycząc: 
Precz, skąpcy! 
Precz, marnotrawniki! Tak z obu krańców po tym kręgu czarnym Lud bieżąc tłumem niezgodnym i gwarnym, 
Miotał bez przerwy obelgi i krzyki: 
Każdy od kręgu swojego połowy Powracał, turniej rozpoczynać nowy. 
Patrzając na nich z żalem nad ich biedą, 
Rzekłem: Mów, mistrzu, co to za gmin lichy? 
Ci postrzyżeni, co na lewo idą, 
Czy byli świeccy za życia, czy mnichy? A mistrz: Ci wszyscy, co na siebie godzą, 
Miary pojęciem nie dostrzegli płytkiem. 
Jedni zgrzeszyli skąpstwem, drudzy zbytkiem. 
Głos ich wyraźnie brzmi w dwoistym echu, 
Gdy się z dwóch krańców tego kręgu schodzą Gdzie ich rozdziela przeciwieństwo grzechu. 
Ci, co bez włosów nagą czaszką świecą, 
Są to łakomcy, mnich, papież, kardynał, 
Co ducha w jarzmo łakomstwa uginał. Mistrzu, mówiłem, jakoś mi się roi, 
Że wśród tej ciżby, którą brudy szpecą, 
Brudy tych piekieł, są znajomi moi. 
A mistrz mi na to: Tak, proszę, nie myślij, 
Oni już tutaj z brudem życia przyszli. 
Tu wiecznie będą tłuc się jak obecnie, 
Tak skąpcy, jak ci, co tracili mienie, Ci wstaną na sąd z głową pozbawioną Włosów, a tamci z pięścią zacieśnioną. 
Ci, co skąpili, i ci, co trwonili, 
Za grzech ten piękny świat nieba stracili, Patrz na ich karę, ta więcej ci powie, 
Niżbym w wymownym wypowiedział słowie. 
Teraz, mój synu, możesz widzieć jasno, 
Jak szybko bańki pękają i gasną Dóbr powierzonych Fortunie, a człowiek Goni za nimi do zawarcia powiek! 
Ile jest w ziemi, ile było złota, 
Żaden z tych duchów znużonych widocznie, 
Gdyby je posiadł, na chwilę nie spocznie. Mistrzu, mów, kto jest dóbr ziemskich królowa Kto ta Fortuna, o której tu mowa? 
Kto ona, co tak wszechmocnie bogata, 
W swych szponach trzyma wszystkie dobra świata? Mistrz: Jaka waszej niewiedzy ślepota! 
Jak mały rozum, co światła nie szuka! 
Niechże cię moja objaśni nauka: 
ON, nieścigniony myślą śmiertelnika, 
Stworzył niebiosa, dał im przewodnika, 
By wszystkie części środkowe i skrajne, 
Pooświecało światło jednostajne. 
ON, co tak niebo światłością przyodział, 
Jej blaski także i ziemi dał w podział I przewodniczkę, która rządząc niemi, 
Wiedzie, kiedy chce, koleją po ziemi Marne bogactwa od rodu do rodu, 
Z ludu do ludu, pomimo zachodu I wszech zabiegów ludzkiej roztropności. 
Stąd naród, który rozkazywał długo, 
Słabnie, zostaje niewolnikiem, sługą, 
Jako wyrzecze tej potęgi prawo, 
Co jej nie widać jak węża pod trawą. 
Z Fortuną próżny spór waszej mądrości, 
Jej ulegają i morza, i lądy, Jak inne bóstwa sprawuje swe rządy, 
Ciągle obmyśla zjawiska przewrotu, 
Sama konieczność nagli ją do lotu, 
Stąd często zmienia obrót kołowrotu. 
Ludzie w swych sądach wciąż ją na krzyż wleką, 
Zamiast ją chwalić, obelgami sieką, Ona tych obelg nie słyszy, przebywa Wśród pierworodnych duchów i szczęśliwa Własną błogością, swoje koło toczy. 
Tu w krąg kar większych nasza stopa wkroczy, Gwiazdy wschodzące, gdym wychodził w drogę, 
Już się zniżają po nocnym obiegu, 
Idźmy, tak długo ja czekać nie mogę. 
I szliśmy przez krąg do drugiego brzegu Tuż przy kipiącym źródle, skąd wynika Głębsze i szersze koryto strumyka, Wodę pleśń jakaś kryła starożytna, 
Fala jej więcej ciemna jak błękitna. 
Szliśmy przez nowe, coraz niższe schody, 
Ponad wybrzeżem tej czarniawej wody. 
Strumień ten smutny, spływając pod ścianę Brzegów ziejących nadgniłym wyziewem, 
Z wód ścieku tworzył bagno Styksem zwane. 
Gdy wszystko nowe wzrok oglądać pragnie, 
Spostrzegłem duchy zagrzęzłe w tym bagnie, 
Nagie, a twarz ich rozjątrzona gniewem. 
Tłukły się w gniewie nie tylko pięściami, 
Lecz głową, piersią, splecione barkami, 
Nawzajem siebie szarpały zębami. 
A mistrz rzekł do mnie: Uważaj, mój miły, 
Oto są duchy, które się złościły, 
A prócz nich zgraja potępieńców licha, 
Co pod tą wodą kryje się, tak wzdycha, 
Że aż od westchnień woda się odyma, 
Jak to własnymi oglądasz oczyma. Smutno dni życia zeszły do końca! 
Tam, gdzie powietrze weselił blask słońca, 
Który w nas gniewu ciemniły wybuchy: 
A teraz smutno w tym czarnym bagnie, 
Tu muł połyka, kto powietrza pragnie. 
Taki hymn gardłem bełkotały duchy, 
Jak zajękliwi, a my szliśmy dalej, 
Obchodząc łukiem błotniste wybrzeże: 
Z tych, co ustami bagno połykali, 
Nie zdjąwszy wzroku, przyszliśmy pod wieżę. Przeprawa. 
Argenti. 
Ku kręgowi VI. 
Walka o wstęp do miasta Dis.  Tak postępując wzdłuż błotnych wybrzeży, 
Wpierw nim przyszedłem pod wieżę wysoką, 
W szczyt jej z powodu dwóch małych płomieni Utkwiłem oczy, sygnał z drugiej wieży Jej odpowiadał, lecz w takiej przestrzeni, 
Że ledwo dobrze wytężone oko Mogło odróżnić jeden od drugiego. 
Więc się zwracając do mędrca mojego, 
Pytam: Co znaczą te hasła ogniowe, 
Kto ich znakami prowadzi rozmowę?. 
A on: Co ujrzeć pożąda twa dusza, 
Już na tych wodach bagnistych wpław rusza, 
Patrz, gdy ci oczu tuman nie zaprósza. 
Nikt szybszej strzały w powietrzu nie spotka, 
Jak mała ku szybowała łódka, Ten, co wioślarzem jej był i sternikiem, 
Wykrzyknął: Sam tu, zła duszo, tyś nasza!. 
Mistrz mój z powagą rzekł do Flegijasza: O Flegijaszu! krzyk twój próżnym krzykiem Tym razem, nasze przyjście tu chwilowe, 
Nim się przez bagno przeprawim styksowe. 
Jak człowiek, gdy się omylonym widzi, 
Gniew swój hamuje, omyłki się wstydzi, 
Tak i Flegijasz swój wybuch łagodzi. 
Wtem mnie Wirgili zawezwał do łodzi, 
Ta nie wprzód wagę uczuwać się zdała, 
Aż ciężar mego unosiła ciała. 
Gdyśmy płynęli przez te martwe brody, 
Cień obłocony wynurzył się z wody, 
Staje przede mną i pyta z hałasem: Ktoś ty jest, co tu przychodzisz przed czasem? A tyś kto? rzekłem. 
Cień na to z rozpaczą: Widzisz, że jestem jeden z tych, co płaczą. 
A ja: Żyj w płaczu, w wiekuistej męce! 
Choć tak zbrukało twe policzki błoto, 
Poznaję ciebie, przeklęta istoto. 
Wtenczas ku łodzi cień wyciągnął ręce, 
Lecz mistrz roztropny odepchnął natręta, 
Mówiąc: Z psią zgrają precz, duszo przeklęta! Potem rękoma objął mnie za szyję, 
W twarz mnie całował i rzekł: Słusznie, duszo, 
Tak się oburzasz, niechaj będzie w niebie Błogosławiona, co rodziła ciebie! 
On był nadęty próżnością i pychą, 
Żadna go w życiu nie zdobiła cnota I tu gniew za to bez przerwy nim miota. 
Iluż na waszej ziemi dotąd żyje Książąt i królów, co się dmą i puszą, 
Każdy uchodzić za wielkiego pragnie, 
Co będą leżeć jak wieprze w tym bagnie, 
Sławę po sobie zostawiwszy lichą. Mistrzu, mówiłem, łódź szybko pomyka, 
Chciałbym zobaczyć tego tam grzesznika. 
Mistrz: Nim ta łódka drugi brzeg powita, 
Takiej uciechy użyjesz do syta. 
Patrzę, aż za nim po tej mętnej toni Błotniste duchy pędziły w pogoni, Za co niech jeszcze będzie Bogu chwała I pochwalone jego imię święte! 
Wszyscy krzyczeli: Hejże na Argentę! I duchów zgraja w skok za nim bieżała: 
Gnany floreńczyk, jakby szczuty psami, 
Ze złości szarpał, gryzł siebie zębami I legł znużony pod naciskiem zgrai, 
Jak pies gdy w sobie dech życia przyczai. 
Dość mówić o nim! 
Nowy jęk z uboczy Wpadł w ucho moje, wytężyłem oczy. 
Mistrz mówił: Synu, patrz mury olbrzymie, 
Ujrzysz za chwilę miasto, 
Dis na imię, 
Mieszkańcy żyją tam w ogniu i dymie. 
A ja: W dolinie postrzegam zaiste Miasto meczetów, ich mur się czerwieni, 
Jakby się wyrwał dopiero z płomieni. 
Mistrz odpowiedział: Ognie wiekuiste, 
Które w ich wnętrzach żarzą się i płoną, 
Dają im barwę, jak widzisz, czerwoną. 
Weszliśmy w końcu do fosy głębokiej, 
Okopującej w krąg ziemię spaloną, 
Pustą, jak gdyby szła po niej zaraza, 
Mury na pozór zdały się z żelaza. 
Łódź kołująca wbiegła w kąt zatoki, 
Gdzie sternik wiosło otrząsając z błota, 
Krzyknął: Wychodźcie z łodzi, oto wrota!. 
Duchy widziałem jak deszcz z nieba spadłe, 
Osiadły wrota, a gniewem zajadłe, 
Mówiły w zgiełku: Jak śmie, kto on taki? 
Iść przez królestwo zmarłych, nieumarły? Lecz mądry wódz mój dał im znać przez znaki, 
Że pod sekretem chce pomówić z niemi, Natenczas w sobie wielki gniew zawarły, 
Mówiąc: Chodź jeden, lecz on, precz z tej ziemi! 
Żywy niech wraca znów żyć z żyjącymi. 
Ty zostań z nami, on, jeżeli może, 
Niech sam powraca przez błędne bezdroże. 
Sądź, czytelniku, jak mnie zgiełk zasmucił Tych słów przeklętych, dziś jeszcze truchleję, 
Na świat mój wrócić straciłem nadzieję. Wodzu mój drogi, o ty, coś odwrócił Ode mnie przygód, niebezpieczeństw tyle, Rzekłem, nie rzucaj mnie o własnej sile! 
Jeśli mi z tobą nie wolno iść dalej, 
Wracajmy ścieżką, którąśmy deptali. 
Mistrz, co troskliwie dotąd mnie prowadził: Nie bój się, mówił, te piekielne tłuszcze Nie mogą zamknąć drogi wskazanej, Mocniejszy od nich tę podróż uradził! 
Tu czekaj na mnie, umysł twój stroskany Umacniaj wolą, pocieszaj nadzieją, 
Bo ja tu w piekle ciebie nie opuszczę. 
Wtem mnie zostawił mistrz mój dobrotliwy, 
A ja się chwiejąc w myślach, jak się chwieją Młodziuchne trawki, stałem na pół żywy, Tak i Nie walkę toczyły w mej głowie. 
Nie mogłem słyszeć, co im rzekł w rozmowie, 
Dość, że nie został z nimi, bo wnet sami W miasto jak gnani pobiegli co żywo, 
Bramę zamknąwszy przed mistrza piersiami, 
Który od bramy szedł do mnie leniwo, 
W ziemię miał oczy głęboko spuszczone, 
Zwykłej śmiałości wzroku pozbawione I te wyjąkał słowa przez wzdychania: W miasto boleści kto mi iść zabrania? A do mnie mówił: Jeślim obrażony, 
Nie troszcz się o to, ja próbę zwyciężę, Darmo gromadzą lud swój do obrony, 
Jacy bądź są tam, szatany czy męże. 
Tu ich zuchwałość szalała tak samo, 
Przed mniej ukrytą, znajomą ci bramą, 
Która bez zamku aż do dzisiaj stoi. 
Czarny jej napis tkwi w pamięci twojej: 
Lecz oto idzie, patrz! sam schodzi z góry Ten, co bramę otworzy w te mury. Anioł. 
Krąg VI. 
Ateusze i kacerze. Wódz mój, gdy wracał od bramy piekielnej, 
Spostrzegłszy twarz mą bladości śmiertelnej, 
Skrył własną bladość w głębi swego ducha I stanął w kroku, jak człowiek, gdy słucha, 
Bo wzrok nie sięgał dalekich widoków W powietrzu czarnym od dymu obłoków. Zwycięstwo przy nas w tej walce być może, Tak począł mówić, gdy nie On pomoże Ach! tu na niego jak mi czekać długo! Gdym zauważał, jak swych myśli wątek Mistrz plącząc, pierwszą myśl maskował drugą, 
Jak sprzeczny słów był koniec a początek, Strwożony byłem tą uciętą mową, 
Rojąc myśl gorszą niż mogło mieć słowo, 
I zapytałem: Czy kiedy duch jaki Na dno tej smutnej konchy szedł w te szlaki, 
Z pierwszego kręgu, gdzie zeszłym ze świata Jedyną karą jest nadziei strata? A on: Tą drogą chodził arcyrzadki Duch, tej mieszkaniec, gdzie ja mieszkam, klatki. 
Zaiste niegdyś zwiedziłem te strony, 
Dzikiej Erychty zaklęciem zmuszony, 
Co zmarłych dusze do ich ciał wzywała: 
Duch mój zaledwo rozebrał się z ciała, 
Rzekła mi: Zejdź tu! czarodziejka nasza: Wydobyć jeden cień z kręgu Judasza. 
Krąg ten najniższy i najwięcej ciemny, 
Najdalszy nieba, co wszystko otacza. 
Bądź więc spokojnym, znam ten szlak podziemny. 
Bagno dyszące zgnilizną wyziewu Wokoło grodzi to miasto boleści, 
Gdzie odtąd wstąpić nie możem bez gniewu. 
I mówił jeszcze rzeczy różnej treści, 
Które zwietrzały z pamięci słuchacza. 
Bo cały byłem duszą i spojrzeniem Na szczycie wieży świecącej płomieniem. 
Tam trzy piekielne widziałem Furyje, 
Stały przy ogniu, z niewiasty postawą, 
Z hyder zielonych okolone pasem, 
A zamiast włosów drobne węże, żmije Na szpetne czoła spadały i szyje. 
On, który poznał znajome służebne Królowej piekieł: Patrz, mówił, to ona, 
Stoi na lewo Megera, na prawo Stoi Alekto, w środku Tyzyfona. 
To rzekłszy, zamilkł. 
Furyje tymczasem Tłukły swe piersi, wszystkie ciała części Krwawiły znakiem paznokcia lub pięści. 
Krzyk ich tak straszny bił w gwiazdy podniebne, 
Żem do poety tulił się jak dziecko, 
Podejrzewając ich wściekłość zdradziecką. Sam tu, 
Meduzo! a przemień go w kamień! Krzyknęła pierwsza, w kolej Zamień, zamień! Krzyczały wszystkie, patrząc na dół z wieży: My niepomszczone, zemścić się należy Za tak zuchwałe zejście Tezeusza! A mistrz tak mówił: Ten widok zbyt wzrusza! 
Przymknij twe oczy i stój odwrócony, Gdybyś tu spojrzał twarzą w twarz Gorgony. 
Na świat słoneczny już byś stąd nie wrócił. 
I sam do wieży mnie tyłem obrócił, Wątpiąc, czy dobrze me dłonie zasłonią. 
Jeszcze mi oczy zasłonił swą dłonią. 
O wy! co macie zmysł pojęcia zdrowy, 
Chciejcie naukę odkryć utajoną W tych dziwnych wierszach pod słowa zasłoną. 
Trzęsąc aż do dna cały nurt styksowy, 
Po mętnych wodach szumiał huk daleki, 
Obu brzegami potrząsając rzeki. 
Tak burza huczy w czasie niepogodnym, 
Kiedy wiatr dysząc tchem ciepłym, to chłodnym, 
Szturmuje lasy, jak lniane paździerze Łamie gałęzie, rwąc kwiaty i trawy, 
Toczy się z pychą po kłębach kurzawy, 
A z pól pierzchają trzody i pasterze. 
Mistrz dłoń z mych oczu zdjął i rzekł: Patrz w stronę, 
Gdzie najzjadliwszy dym jak czad błękitny, 
Bucha ze środka pleśni starożytnej. 
Jak żaby wodnym wężem wystraszone, 
Płyną samopas przez wodne powierzchnie, 
Aż gdzieś pod wodę każda w bagno pierzchnie, Tak potępieńców gromada ladaco, 
Przed kimś, widziałem, uciekała z trwogą, 
Który przechodził przez Styks suchą nogą. 
On z twarzy swojej dym ręką odtrąca, 
Zda się, tą jedną mordował się pracą, Poznałem zaraz niebieskiego gońca, 
Zwróciłem oczy w świętym przerażeniu Do mistrza, chęć swą mistrz znakiem odsłonił, 
Bym stał spokojnie i przed nim się skłonił. 
Ileż ten anioł miał wzgardy w spojrzeniu! 
Poszedł pode drzwi, laską trącił w bramę, 
Drzwi bez oporu rozwarły się same. Strącone duchy i obrzydłe Bogu! Do przelęknionych zawołał na progu, Jak wasza hardość dojrzała z cierpieniem! 
Daremnie ona z tą wolą się spiera, 
Co nigdy swego nie chybiała celu, 
Co was karała w boleściach tak wielu! 
Daremna wasza walka z przeznaczeniem. 
Wspomnijcie swego przygodę Cerbera, 
Co z pyska, z szyi obdarty ze szczeci, 
Wpół wyleniały jeszcze skórą świeci. 
I szedł na powrót po bagnie styksowym, 
Słowa nie rzekł ani rzucił okiem, 
Innym zajęty myśleniem głębokiem. 
My ośmieleni świętym jego słowem Zwracamy stopy nasze w gród Plutona, 
Brama na ścieżaj stała otworzona. 
Pragnąc utworzyć sąd z miejsc tych przeklętych O losie duchów w tej twierdzy zamkniętych, 
Ledwo tam wszedłem, źrenicą ciekawą Wodziłem wkoło, na lewo, na prawo I tylko wielkie wkrąg widziałem pole, 
Gdzie rosły same męczeństwa i bole. 
Jako przy Ronie, pod Arią, przy Pola, 
Kędy Kwarnero wodami okola Od ziem niemieckich italskie wybrzeża, 
Tysiące mogił płaszczyznę najeża: 
Tak tam sterczały groby i mogiły, 
A grób od grobu płomienie dzieliły, Żelazo w ogniu nie świeci czerwieniej, 
Jak tam świeciły groby wśród płomieni. 
Grobów i trumien podniesione wieka, 
Z nich jęk na zewnątrz pobrzmiewał z daleka, 
W przeciągłych, to w pół urwanych westchnieniach. 
A ja: Mów, mistrzu, jacy w tych sklepieniach Leżą grzesznicy, którzy pokój w grobie Jękiem, westchnieniem kłócą sami sobie?. 
A mistrz mi na to: To groby kacerzy I tych, co udział w sektach wszelkich biorą: 
Tutaj podobny przy podobnym leży, 
A groby słabiej albo mocniej gorą. 
I szliśmy w prawo, pomiędzy ścianami Wysokich murów i męczennikami. Krąg VI. 
Ciąg dalszy: 
Farinata, 
Kawalkante, 
Fryderyk II. Między cmentarzem, przez ścieżki bezdrożne, 
A miejskim murem, idziemy powoli: Wysoka cnoto! 
Co według swej woli Wodzisz mnie, rzekłem, przez kręgi bezbożne, 
Powiedz: któż lepiej chęć mą zaspokoi? Można li widzieć tych, co w grobach leżą? 
Grobowe wieka snadź podjęte świeżo, 
A nikt wkoło nich na straży nie stoi. 
Mistrz na to: Wszystkie zamkną się mogiły: 
Gdy tu powrócą z Jozefatu dusze Z ciałami, które na ziemi rzuciły. 
Tu z Epikurem cmentarz po tej stronie Mają ci wszyscy, co szerzyli zdanie, 
Że dusza z ciałem zamiera przy skonie. 
Odpowiadając na twoje pytanie Chęć, jaką skrywasz, zaspokoić, muszę. 
A ja mu na to: Wodzu! chęć niecałą Odkrywam tobie, bo chcę mówić mało, 
Jak żąda twoja przestroga nienowa. Ty, co za życia idziesz, 
Toskańczyku, 
Przez cmentarz ognia i mówisz tak skromnie, 
Jeśli twa łaska, wstrzymaj się koło mnie. 
Szlachetny kraj nasz zdradza twoja mowa, 
Który klął może fatalność mej chwały. 
Głos z grobu do mnie przemówił w te słowa. 
Do mego wodza podszedłem, drżąc cały, 
A on rzekł do mnie: Zwróć oczy, co tobie? 
Patrz, 
Farinata siedzi w swoim grobie, 
Możesz go widzieć od pasa do głowy. 
Utkwiłem oczy w jego wzrok grobowy, 
On piersią, czołem prostował się w trumnie, 
Jak gdyby piekłu urągał się dumnie. 
Mistrz mnie pełnego zgrozy i żałoby Porwał co żywo i pchnął między groby, 
I rzekł: Bądź jasnym i otwartym w mowie!. 
Gdym stanął przed nim, on na mnie ukosem Popatrzał trochę i wyniosłym głosem, 
Zapytał: Jacy są twoi przodkowie?. 
Chcąc być posłusznym, nic nie zataiłem. 
On spojrzał na wpół przymkniętą powieką I rzekł: Z twoimi w ciągłej wojnie żyłem, 
Onychże z kraju wygnałem dwa razy. Wygnani, rzekłem z uczuciem obrazy, Byli dwa razy, wracali dwa razy, To była sztuka, której nie spostrzegli Twoi stronnicy jako w niej niebiegli. 
Cień drugi wzniósł się ponad trumny wieko. 
Tylko po brodę, z zdziwieniem nas obu, 
Widać, że wstawał na kolanach z grobu. 
Wodząc oczyma, mnie wkoło oglądał, 
Jak gdyby kogoś przy mnie widzieć żądał, Lecz gdy na koniec spostrzegł, że się mami Próżną nadzieją, przemówił ze łzami: Jeżeli własna genijuszu siła To ci więzienie ciemne otworzyła, 
Powiedz, gdzie syn mój, czemu on nie z tobą? A ja: Nie wchodzę tu jedną osobą, 
W ślad tego mędrca stopy moje idą, 
Który tam czeka. 
Być może, twój Gwido Zanadto mało oddawał mu cześci! Z jego słów, z jego wyrazu boleści Odgadłem łatwo, kto ten cień był nowy, 
Więc mu odrzekłem stosownymi słowy. 
A cień się porwał na nogi i krzyknął: On był ! 
Czy jeszcze spośród was nie zniknął? 
Czy mu się jeszcze jak w jasnej krynicy Łagodne światło odbija w źrenicy? Na co nie mając mojej odpowiedzi, 
Padł w grób na powrót. 
A tamten cień siedzi Nieporuszony jak popiersie z miedzi I swą rozmowę ciągnie ze mną dalej: Jeśli źle moi tę sztukę poznali, 
To więcej boli niż ten żar, co pali, 
Lecz nim królowej piekieł światłość cudna Błyśnie na niebie po raz pięćdziesiąty, 
Doznasz na sobie, jak ta sztuka trudna! 
Lecz mów, nim wrócisz w swe rodzinne kąty, 
Co moi temu zrobili ludowi, 
Że na nich prawa tak dzikie stanowi?? Ja na to: Od krwi wielkiego rozlewu, 
Zaczerwieniona Arbia posoką, 
Ten lud pobudza do zemsty i gniewu. 
Tu potrząsł głową, westchnąwszy głęboko: Nie jeden, mówił, przy Arbii byłem, 
Nie bez powodu jej wody skrwawiłem. 
Lecz jeden byłem na radzie, gdzie społem Lud wołał: 
Niechaj Florencyja zginie! 
Jam się sprzeciwił jeden tej ruinie, 
Broniąc ją śmiało z podniesionym czołem. 
Na to ja rzekłem: Niech Bóg twej rodzinie Da, by wygnani znów w to miasta przyszli! 
Teraz mi rozwiąż węzeł moich myśli: 
Bo ja tak mniemam, jeśli się nie mylę, 
Że łatwo przyszłe przenikacie skutki, 
Lecz wam obecne zakryte są chwile. My, mówił, Jak ci, co mają wzrok krótki, 
Widzimy tylko dalekie przedmioty, 
Taki dar mamy od Bożej Istoty. 
Gdy rzecz się zbliża, wzrok nasz się zaciemnia I nic nie wiemy, co się z wami dzieje, 
Chyba od zmarłych, których tam śle ziemia, 
O was tam żywych wieść do nas zawieje. 
Wiedz, że pojętność nasza dla nas zgaśnie W dzień, gdy przyszłości drzwi sam czas zatrzaśnie. 
Skruszony żalem i wstydząc się błędu , 
Czyniąc zeń wyrzut sam sobie dotkliwy, 
Rzekłem mu: Pociesz, powiedz wieść przyjemną Tamtemu, co się skrył szybko przede mną, 
Że jeszcze jego syn jest zdrów i żywy. 
Jeślim na czułość ojcowską bez względu, 
Serce mu zranił za długim milczeniem, 
Powiedz, że byłem zajęty wątpieniem, 
Któreś objaśnił teraz, jak życzyłem. 
Już mistrz mnie wołał, więc ducha prosiłem, 
By jeszcze jedną ciekawość umorzył: 
Przy czyim grobie sam się w grób położył? 
On rzekł: Tu leży nas więcej tysiąca, 
Tu jest Fryderyk drugi, tam Kardynał Dalej, a innych nie będę wspominał. 
I w grób się schował: jam szedł do poety, 
Ważąc rozmowę, której treść, niestety! 
Wyraźnie była dla mnie źle wróżąca. 
I szliśmy dalej, mój wódz ukochany Rzekł mi po drodze: Czegoś tak zmieszany? Opowiedziałem wszystko najswobodniej. 
Mędrzec zalecał: Niech twa pamięć chowa Te smutne, może i prorocze słowa, 
Lecz na tę chwilę zwróć uwagę godniej. 
I podniósł palec. Kiedy cię zatrzyma Ta, co wszechwidzi swoimi oczyma O twojej drodze będziesz wiedział od niej. 
Rzekł i z cmentarza, gdy w myślach mych ginę, 
W środek na lewą bierzemy się ukośnie, 
Idziem wąwozem, co schodzi w dolinę, 
Dolina dymi i swędzi nieznośnie. Papież Anastazy. 
Podział dalszych kręgów. Przyszliśmy jakby nad stromy brzeg lądu, 
Co skał gruzami wokół się najeża, 
Nad przepaść dzikszej męczarni i chłosty. 
Tam chcąc uniknąć straszliwego swądu, 
Jaki z otchłani głębokiej wynika, 
Wespół z mym wodzem stanąłem ukryty Pod jedną ścianą wielkiego pomnika, 
Gdzie taki napis w kamieniu był ryty: Anastazego strzegą proch papieża, 
Którego Fotyn ściągnął z drogi prostej. Tutaj na chwilę krok zwolnić wypada, 
By zmysł do swądu pierwszego wrażenia Przywyknął trochę. 
Tak mistrz mój powiada: Potem nie będziem nań dawać baczenia. Jam rzekł: Znajdź sposób i rozważ go ściśle, 
Żeby zwłóczony czas nie szedł daremnie. 
A on: Ty widzisz, że ja o tym myślę. 
Są w środku skał tych mówił mistrz rad ze mnie, Trzy kręgi, co się zwężają stopniami Jako te, cośmy rzucili za nami. 
Mnóstwo tam duchów, a wszystkie ladaco. 
Wprzód nim je poznasz, wiedzieć tobie trzeba, 
Jak są w tych kręgach zamknięci i za co. 
Wszelkie zło, które pobudza gniew nieba, 
Ma swój kres w krzywdzie, bo grzechu każdego Celem jest działać na krzywdę drugiego. 
Fałsz jako swojski grzech w człeka nałogu Od gwałtu więcej obrzydły jest Bogu, Przeto szalbierze w głębszej siedzą jamie, 
A duch ich z większą boleścią się łamie. 
Dla gwałtowników jest pierwszy krąg cały, 
Tak zbudowany, że ma trzy oddziały, 
Bo trzem osobom szkodzi gwałt zuchwały: 
Bogu, bliźniemu i samemu sobie, 
Który czynimy bądź wprost na osobie, 
Bądź na jej dobru, a co moja mowa Objaśni tobie przez następne słowa. 
Gwałt się dopełnia naprzeciw bliźniemu, 
Gdy śmierć lub rany zadaje się jemu, 
Albo przez kradzież, łupież, podpalenie Gwałtownie jego rujnuje się mienie. 
Więc mężobójce, co śmierć zadawali, 
Co podpalali, łupili, kradali, 
W pierwszy są oddział strąceni w płomienie. 
Ten, co na siebie lub na własne mienie Podnosi rękę, za takie szaleństwo Idzie w dział drugi na wieczne męczeństwo. 
A tak tam cierpi duch, co z tego świata Został wygnańcem dobrowolną wolą, 
Kto na grze trawi swe mienie i lata I ten, co zamiast cieszyć się swą dolą, 
Płacze i skarży na wszystko z nałogu. 
Gwałt jeszcze można czynić przeciw Bogu, 
Przecząc go w sercu, miłując bluźnierstwa I klnąc przyrodę i jej dobrodziejstwa. 
A przeto oddział pomieszcza najmniejszy Nacechowanych pieczęcią Sodomy, 
Piętnem Kahorsu i ten tam zamknięty, 
Co sercem, słowy, przeciw Bogu grzeszy. 
Fałsz, ten sumienia prześladowca wieczny, 
Człowiek go może użyć przeciw temu, 
Kto mu nie ufa i kto ufa jemu. 
Drugi ten rodzaj fałszu niebezpieczny, 
Rozrywa węzeł miłości społecznej, Dlatego w drugim oddziale zamknięto Graczów, świętoszków, pochlebców z kolei, 
Symonijaków, fałszerzy, złodziei I wszystkich brudem skalanych podobnym! 
Pierwszy fałsz zasię niszczy miłość świętą, 
Wszczepioną w serca pociągiem osobnym, Niszczy uczucie jej pokrewne, wiarę, 
A z której ufność wzajemna wynika. 
Dlatego w kręgu najmniejszym za karę, 
W tym środku światów, którego dno ciasno Razem jest gruntem pod miasto ogniste, 
Kto zdradził, cierpi męki wiekuiste. 
A ja: Twe słowa, mistrzu, są dość jasne. 
Staje mi w oczach cała otchłań dzika, 
Jej lud, mieszkanie każdego grzesznika. 
Lecz powiedz, ci, co wtrąceni do błota, 
Których deszcz chłoszcze, ci, których wiatr miota, 
I ci łający i wzajem łajani, 
Dlaczego w mieście ognia niekarani, 
Jeśli jak drudzy są u Boga w gniewie? A on: Przez ciebie szał, co mówi, nie wie. 
Czy twoje myśli, wirem tego szału Z tych miejsc porwane, gdzie indziej się kręcą? 
Przypomnij księgę znajomą morału , która trzy krewkie skłonności rozważa: 
Niepowściągliwość, gniew i złość zwierzęcą. 
Pierwsza z nich, jako mniej Boga obraża, 
Lżejsze od drugich ponosi karanie. 
Jeśli przypomnisz, zważywszy to zdanie, 
Jakie tam dusze, choć grzechem zatrute, 
Poza obrębem tym czynią pokutę, Zrozumiesz lepiej, dlaczego ich grono Od tych niewiernych w piekle oddzielono I Bóg dlaczego w słusznym kar wymiarze Mniej obrażony, łagodniej ich karze. O, słońce! rzekłem, co leczysz wzrok chory, 
Wracając rzeczom właściwe kolory, 
Gdy myśl wyłuszczasz z jasnością i siłą, 
Równie mi wątpić jak i wiedzieć miło! 
Jeszcze raz powtórz i węzeł ostatni Rozetnij! 
Powiedz: czym lichwa znieważa Dobroć Najwyższą? Mistrz mi odpowiada: Filozofija uczy najdostatniej, 
Kto tylko zgłębia tajnie tej nauki, 
Że byt natura na początku wzięła Z mądrości bożej i jej arcysztuki, Twoja fizyka toż samo powiada. 
Nie przewracając długo kart jej dzieła, 
Znajdziesz, że sztuka dąży, ile zdoła W ślad za naturą, jak za mistrzem szkoła, 
Że sztuka ludzka jest jak boża wnuka! 
Gdy z tych dwóch zasad: natura i sztuka, 
Stanie ci w myśli Genezis zasada, 
Uznasz, że daje natura życie, 
A sztuka pomoc i życia użycie. 
Lichwiarz gdy serce łakomstwem zatwardzi, 
Zarazem sztuką i naturą gardzi, On w drodze życia inne ma koleje, 
On na czym innym buduje nadzieje. 
Teraz idź za mną, bo iść dalej trzeba, 
Bo na widnokrąg już wstąpił w tej chwili Znak Ryb, 
Wóz także już stoczył się z nieba, 
A dalej ścieżka skalista się chyli. Krąg VII. 
Koło I. 
Zbrodniarze przeciw innym, centaurowie, 
Chiron, 
Attyla i inni tyrani i mordercy. Miejsce przechodu, brzeg ze ścianą ściętą I to, co jeszcze na przechodzie było, 
Ze wstrętem wszelki wzrok by odwróciło. 
Taki jest widok zwaliska przy Trento, 
Co na Adygę stoczyło się z góry, 
Trzęsieniem ziemi lub z braku podpory Brzeg spadający środkiem skał wyłomu Z wierzchu zejść na dół nie radził nikomu, 
Tak był okropnie stromy i wysoki, A na wierzchołku rozwartej opoki, 
Sromota Krety, leżał rozciągnięty Potwór z kłamanej cielicy poczęty. 
A gdy nas ujrzał, to sam siebie kąsał, 
Jak ten, co gniewem wściekle się rozdąsał. 
Mędrzec doń krzyknął: Może ci się roi, 
Że tu przed tobą wódz ateński stoi, 
Który tam wyżej strzaskał ci paszczękę? 
Patrz, on nie idzie za radą twej siostry, 
Tylko przychodzi widzieć twoją mękę. 
Jak byk, gdy postrzał uwięźnie w nim ostry, 
Skacze, unosząc żelazo utkwione, 
Tak Minotaurus uskoczył na stronę. 
A mistrz zakrzyknął: Nim tego potworu Gniew się wytrawi, wejdź w szyję otworu. 
I drogę sami robiąc gardłem jaru, 
Szliśmy przez głazy, kamienie i progi, Głazy naciskiem nowego ciężaru Z trzaskiem spod mojej toczyły się nogi. 
A mistrz tak mówił, gdy idąc, marzyłem: Ty może marzysz o tych skał ruinie, 
Strzeżonej przez złość gorszą niż w gadzinie, 
A którą gromem słów moich zgłuszyłem. 
Chcę, abyś wiedział, gdy ostatnim razem Zszedłem do piekieł za wróżki rozkazem, 
Skała ta jeszcze w jednej była bryle, Niewiele przedtem jeśli się nie mylę. 
Gdy zstąpił z nieba ten, który Disowi Wziął wielką zdobycz! 
Strach był w piekle całem, 
Trzęsła się do dna ta otchłań głęboka, Czy świat miłością zadrżał, pomyślałem, 
Przez którą, jeśli wierzyć, co Grek gadał, 
Po wiele razy świat w chaos odpadał? 
Wtenczas runęła ta stara opoka! 
Spójrz, oto rzeka krwi! Mistrz dalej mówi: W której się warzy wrzucony w jej brody, 
Kto przez gwałt drugim przyczyną był szkody. 
Ślepa chciwości! bezrozumny gniewie! 
Krótkie życie paląc jak zarzewie, 
W takie na wieki rzucacie nas wody! 
Widziałem fosę, jak łuk zakrzywiona Dolinę w krzywe objęła ramiona, A między fosą i pomiędzy skałą, 
Jeden za drugim uzbrojony strzałą, 
Biegły centaury jak niegdyś na łowy. 
Gdy nas zobaczył ten orszak myśliwy, 
Wstrzymał się, patrzym, aż wprost ku leci, 
Z łukiem napiętym jeden, drugi, trzeci, Jeden z nich z dala krzyczał tymi słowy: 
Na jakie wasze skazane tu życie Cierpienia? mówcie, bo jeśli milczycie, 
Wypuszczę strzałę na was. 
A mistrz mówi: Naszą odpowiedź damy Chironowi: 
Na twe nieszczęście zawsześ był zbyt żywy Potem mnie trącił i rzekł słodkim tonem: Oto jest Nessus, doradca nieszczery, 
Który dla pięknej umarł Dejaniry I sam swej śmierci pomścił się przed zgonem. 
Pośrodku z czołem na pierś pochylonem, 
Patrz, stoi wielki Chiron, mistrz Achilla, 
Trzeci, to Folus, co był zły jak żmija Mnóstwo ich biega wokoło tej fosy, 
A każdy strzałą w lot ducha przebija, 
Jeśli z krwi który więcej się wychyla, 
Niż grzech pozwala wypłynąć z tej wody. 
Gdy nasze kroki do nich się zbliżały, 
Chiron ująwszy za głownię od strzały I przyłożywszy do kudłatej brody, 
W takim sposobie rozczesał jej włosy, 
Że odkrył wargi wielkiej gęby swojej I rzekł: Widzicież, towarzysze moi? 
Ten drugi z tyłu, czego tknie, porusza, 
Tak ciężkiej stopy nie ma zmarłych dusza!. 
Mistrz do potwora zbliżywszy się rączo, 
Ku piersiom, gdzie się dwie natury łączą, 
Tak rzekł: On żyje, przez daną mi władzę Po ciemnych kręgach ja go sam prowadzę. 
Wkładając na mnie obowiązek nowy, 
Wodzić żywego przez świat zagrobowy, 
Święta przestała śpiewać Alleluja! 
On nie rozbójnik, jam dusza niepodła, W imię tej siły, co nas tu przywiodła, 
Daj przewodnika, niech nas zaprowadzi Do przejścia, tego niech na grzbiet swój wsadzi, 
On nie duch, skrzydłem w powietrzu nie buja!. 
Chiron na prawo zawróciwszy nogę, 
Rzekł do Nessusa: Idź i wskaż im drogę. 
A jeśli drogę zaskoczą łuczniki, 
Powiedz im, niech się ich tykać nie ważą. 
I szliśmy dalej pod tą wierną strażą Wzdłuż ponad brzegiem kałuży czerwonej, 
W której topieni wydają krzyk dziki, 
A z nich niejeden po brwi zanurzony. 
A Centaur mówił: To tyrani sami, 
Którzy krwią bliźnich żyli i łupami. 
Patrz, 
Aleksander, 
Dionizy okrutny, 
Plaga na długo Sycyliji smutnej, 
Tu oni wiecznym pokutują płaczem. 
Ten z czarną skórą, patrz, to Ezzelino, 
Co umarł z głodu, skarżąc na swe losy. 
Ten jest Obezzo dEste, jasnowłosy, 
Który, co dziwną zdało się nowiną, 
Zgon swój był winien swemu pasierbowi. 
Ja na poetę spojrzałem, on mówi: Ja drugim, pierwszym tu Nessus tłumaczem. 
Dalej w tym krwawym i wrzącym potoku Topielce głowy wznosili nad tonie, Przewodnik Centaur, zatrzymując kroku, 
Rzekł i cień wskazał stojący na stronie: On przebił serce jak drapieżne zwierzę, 
W przybytku pańskim, przy świętej ofierze, 
Serce dziś jeszcze czczone u Anglików. 
Potem spostrzegłem innych topielników Sterczących głową, to popiersiem całem, 
Wśród których wielu znajomych poznałem. 
Coraz to w rzece krew się tak zniżała, 
Że potępionym ledwie tyle ciała Kryła, iż stopy nurzały się bose. 
Właśnie w tym miejscu przeszliśmy przez fosę, 
A Centaur mówił: Oto jak z tej strony Strumień krwi widzisz wyraźnie zniżony, 
Z drugiej natomiast więcej cięży do dna, 
Aż tam do miejsca, gdzie karania godna Cierpi tyrania. 
Do tego to łoża Pchnęła na wieczność sprawiedliwość boża Attylę, co był jej biczem na ziemi, 
Pirrusa, 
Seksta i tamże wraz z niemi, 
Za każdym tego kipieniem łożyska, 
Renierom obu z Pazzi i z Korneto, 
Którzy to niegdyś w ziemskim życiu swoim Po wielkich drogach słynęli rozbojem, 
Na wieczne czasy łzy gorzkie wyciska. 
Rzekł i wstecz potem szedł tym samym brodem. Krąg VII. 
Koło drugie: samobójcy, 
Piotr a Vineis, gracze. Jeszcze przechodził Nessus bród czerwony, 
Gdyśmy wchodzili w las dalszym pochodem, 
W las pusty, żadną ścieżką nieznaczony. 
Tam liść na drzewach czarny, nie zielony, 
Gałęzie krzywe, zwikłane niezmiernie, 
Zamiast owoców trucizna i ciernie. 
W gęstszej zarośli nie mieszka zwierz dziki, 
Co się kłem znęca nad żyzną doliną, 
Między Korneto a rzeką Cecyną. 
Tam gniazda mają harpije, straszydła, 
Które ze Strofad przegnały Trojanów Na nieznajome wody oceanów, 
Smutnym proroctwem trwożąc wędrowniki, Szyja, twarz ludzkie, a szerokie skrzydła, 
Brzuch pierzem kryty, nogi ze szponami, 
A napełniają cały las żalami. 
Mistrz tak się ozwał po milczeniu długim, Wiedz, że iść będziesz wciąż obwodem drugim Póty, aż wstąpisz w step okropnych piasków. 
Dlatego dobrze wytężaj tu oko. 
A rzeczy ujrzysz tak dziwne jak mary, 
Co z ust mych słysząc, nie dałbyś mi wiary. 
Już las jękami pobrzmiewał szeroko, Nie widząc, co jest przyczyną tych wrzasków, 
Stanąłem jak słup i tak żem się zdumiał, 
Że mistrz mój sądził, jakobym rozumiał, 
Iż te jęczenia wyszły z piersi żywych Jakichś zakrytych dla nas nieszczęśliwych! 
I mistrz rzekł do mnie: Ot złam gałąź krzywą, 
A błąd swój poznasz. 
Jam wnet niecierpliwą Wyciągnął rękę i gałąź uszczyknął. Po co mnie łamiesz? nagle pień zakrzyknął, Krwią cały sczerniał i znów mówił z krzykiem: Dlaczego szarpiesz mnie z sercem tak dzikiem? 
Byliśmy ludźmi, jesteśmy drzewami, 
Więcej litości mógłbyś mieć nad nami, 
Choćbyśmy byli robactwa duszami. 
Jak jednym końcem gore zapalona, 
A drugim syczy, skrzy głownia zielona. 
Ziejąc powietrze, co się w niej zagrzewa, 
Tak krew i słowa szły z pnia tego drzewa. 
I upuściłem gałązkę pod nogi, 
Stając jak człowiek potruchlały z trwogi. Zraniona duszo! mistrz mój odpowiedział: Gdyby on wierzył w to, co jednak wiedział, 
Czytając moje na ziemi poema, 
Nigdy by ręki nie podniósł na ciebie. 
Widząc, że pełnej w tę rzecz wiary nie ma, 
Uszczknąć twą gałąź poradziłem jemu, 
Co, wierz mi, sobie wyrzucam samemu. 
Lecz chciej, kim byłeś, powiedzieć poecie, 
On z niepamięci twe imię odgrzebie, 
On twoją pamięć odświeży na świecie, 
Gdzie ma powrócić i żyć tam na nowo. 
A drzewo: Nęcisz mnie tak słodką mową, 
Milczeć nie mogę, lecz ostrzeżcie sami, 
Jeśli za długo mówić będę z wami. 
Jestem ten, który rządził Fryderykiem, 
Od jego serca dwa klucze trzymałem, 
Pierwszy zamykał, drugi je otwierał Jak własny zamek, w jego państwie całem Byłem jedynym jego powiernikiem, 
On mnie podnosił i na mnie się wspierał, Ja tak gorliwy byłem w tym zaszczycie, 
Że przezeń sen mój straciłem i życie. 
Lecz nierządnica, co w dworzan nacisku Bezwstydnym okiem strzelała dla zysku, 
Powszednia klęska i dworów zakała, 
Zażegła wszystkie przeciw mnie umysły. 
I tak zawistni iskrą po iskierce Na mnie Augusta zapalili serce, 
Że z dwojga słońc-ócz noc dla mnie się stała, 
Jak wodne bańki mi źrenice prysły. 
A dusza moja, możem był zbyt hardy, 
Wierząc, że śmiercią zetrze piętno wzgardy, 
Mnie uczyniła przeciw mnie samego Niesprawiedliwym ze sprawiedliwego. 
Klnę się na świeży korzeń tego drzewa, 
Żem nigdy wiary przez mój wstręt przyrodny Nie zdradził pana, co był jej tak godny! 
Gdy w świat z was który wrócić się spodziewa, 
Podnieś mą pamięć, która ugodzona Grotem zawiści leży tam i kona. 
Po krótkiej przerwie mówił mi Wirgili: Kiedy on milczy, nie trać drogiej chwili, 
Mów, pytaj jego, chcąc coś więcej wiedzieć. 
A ja: Ty, w myślach umiejący czytać, 
Wiesz lepiej, o co i jak go zapytać, 
A co by dało mojej chęci sytość: 
Bo ja bym jemu nie mógł nic powiedzieć, 
Tak mnie w tej chwili przytłoczyła litość. 
Mistrz mówił za mnie: Jeżeli skłoniony Ten oto człowiek prośbami twojemi, 
Wiernie, jak pragniesz, spełni je na ziemi, Powiedz mi jeszcze, duchu uwięziony, 
Jako się dusza w tych węzłach zamyka? 
Mów, czy choć jedną kiedy jaka siła Z jej tak twardego ciała wyzwoliła? Pień silnym wiatrem świsnął mi nad głową, 
A wiatr ten w takie zamienił się słowo: Krótko odpowiem. 
Kiedy dusza dzika Samochcąc z swojej klatki się wymyka, 
Zaraz w krąg siódmy Minos ją odsyła. 
I bez wyboru jej miejsca w tym lesie Los ją tam rzuca, gdzie ją wiatr zaniesie. 
Tam i kiełkuje jako z ziarnem plewa, 
Puszcza latorośl, staje się pniem drzewa, Harpije drzewa karmiąc się liściami. 
Robią mu boleść, ząb, co go bezcześci, 
Otwiera przejście dla tejże boleści. 
Jak innym duszom i by się chciało Zebrać swe prochy rozwiane wiatrami, Lecz nie w swoje ubierać się ciało, 
Bo chcieć niesłusznie za życia, czy w grobie. 
Mieć to, co sami odejmujem sobie. 
My je przywleczem w tę puszczę żałobną, 
A każde ciało zawiśnie osobno Na drzewie swego cierpiącego cienia. 
Jeszcześmy pilne dawali baczenia, 
Sądząc, że pień chce mówić jakieś słowa, 
Kiedy nas wrzawa zadziwiła nowa, 
Jak łowca, który posłyszy trąb wrzawę, 
Gdy dzik na przesmyk swój ściąga obławę I wystrzał broni, i łowców hałasy. 
Gdy zwierza ryczą, a ich rykiem lasy. 
Oto na lewo, snadź dwaj nieszczęśliwi Nadzy, podarci, zda się na pół żywi, 
Tak szybko wbiegli w lasu przesmyk wąski, 
Że idąc drobne łamali gałązki. Chodź sam tu, śmierci! będziesz pożądaną! Rzekł pierwszy, drugi z tyłu krzyczał: Lano! 
Pewno tak rączą nie pędziłeś stopą Gdyś biegł do boju pod Pieve del Topo. 
Rzekł i w krzak zapadł, snadź tchu w nim nie stało, 
On i krzak, zda się, jedno tworzył ciało, 
Psy czarne lasem, bez tropu i szlaku, 
Biegły samopas, snadź głodne krwi duchów Jako brytany spuszczone z łańcuchów I potępieńca, który skrył się w krzaku, 
Zwietrzywszy pyskiem gryzły i szarpały, A potem ciało podarte w kawały Rozniosły, mając pełną ich paszczękę. 
Wtenczas przewodnik mój wziął mnie za rękę I pod krzak przywiódł przez psy rozczochrany, 
Który daremnie skarżył na swe rany. Jakubie! wołał. O myśli szalone, 
Co ci radziły mieć ze mnie ochronę, 
Czyż moja wina, żeś grzechem zbrukany! Mistrz mój, podszedłszy, tak mówił do krzaka: Mów, kim ty byłeś, ty ranami skłuty, 
Co ziejesz ze krwią skargi i wyrzuty. 
Krzak mówił, mowa jego była taka: Wy, coście przyszli widzieć rzeczywiście Mój stan po moim zniszczeniu okrutnym, 
W którym straciłem wszystkie moje liście, 
Zbierzcie je, złóżcie pod tym krzakiem smutnym. 
Ja jestem z miasta, co pierwszego pana Rade rzuciło dla Chrzciciela Jana. 
Straszną swą sztuką pan od nich wzgardzony Będzie ich dręczył przez czas nieskończony, Gdyby nie posąg jego, jaki stoi Na moście Arna, współziomkowie moi Jeszcze by dotąd miasta nie dźwignęli Z gruzów, co w spadku po Attyli wzięli. 
Tam uciekając od mych wierzycieli, 
Z własnego domu, sądź, jak zda się tobie, 
Głupi, zrobiłem szubienicę sobie. Krąg VII. 
Koło . 
Bluźniercy, lichwiarze, sodomici. 
Piasek rozpalony. 
Kapaneus. 
Starzec kreteński. 
Trzecia rzeka piekielna. Miłość rodzinnej skłoniła mnie strony, 
Zebrać i oddać rozmiecione liście Temu, co chrypiał jękiem wysilony. 
I stamtąd nasze zwróciliśmy iście Pod trzeci obwód, punkt, gdzie się odkrywa Sprawiedliwości bożej moc straszliwa. 
Chcąc wiernie rzeczy opowiedzieć nowe, 
Weszliśmy, mówię, na błonia stepowe, 
Bez żadnych roślin, puste i jałowe. 
Step ten opasan bolejącym lasem, 
Jak ten las, fosy grodzi się opasem. 
Tam krok wstrzymałem, jak martwego morza Powierzchnia piasku martwa i spalona, Po takim stopa deptała Katona. 
Jakże powinnaś być, o zemsto boża, 
Przerażająca dla tego, kto czyta To, co mojemu objawia się oku! 
Widziałem trzodę nagich dusz w natłoku, 
A wszystkie płaczą, lamenty zawodzą. 
Snadź według sądu kaźń ich rozmaita: 
Jedni wznak leżą, drudzy jak nić zwita W kłąb się zwinęli członkami wszystkiemi, 
Inni po stepie nieustannie chodzą. 
Ci najliczniejsi, leżących na ziemi Było niewielu, ale przez ich wargi Największe żale jęczały i skargi. 
Szeroką kiścią dżdżył żar na pustkowie, 
Jak śnieg bez wiatru w alpejskim parowie. 
Jak Aleksander pod indyjskie słońce Prowadząc lud swój, widział spadające Ognie na wojsko w piasku niegasnące, 
Po całym wojsku rozkazał z baczeniem Deptać nogami iskrę, gdy upadnie, 
Bo jedna iskra da się zgasić snadnie, Tak spadał ogień wieczny, a płomieniem Zapalał piasek jak proch pod krzemieniem. 
Płomienia piasek w lot chwytał się suchy, 
Dręczyć boleścią podwojoną duchy, Ich nieszczęśliwe w ciągłym ruchu ręce I w nieustannym jak wachlarz powiewie, 
Do ich ciał lgnące strząsały zarzewie. Mistrzu, mówiłem, coś wszystkie przeszkody Usunął, prócz tej, jaką potępieńce Stawili hardo w progu Disa bramy: 
Kto ten cień, powiedz, olbrzymiej urody, 
Co leżąc w piasku tak dziko spoziera, 
Zda się, że jemu ogień nie doskwiera? 
Czy hardy własnej urąga się męce? A cień spostrzegłszy, że o nim rozmowa Toczy się z mistrzem, zakrzyknął w te słowa: Jak byłem żywy, jam zmarły ten samy! 
Gdyby sam Jowisz, gdy gniew go zapala, 
Choć raz zmordował swojego kowala, 
Co jemu ukuł strzałę piorunową, 
Pod której ostrzem jam legł na skonanie, Gdyby był czarnych robotników Etny Wszystkich zmordował, stojąc nad ich głową, 
Krzycząc: Dopomóż mi, dobry Wulkanie! Wprzód nim pod Flegrą zdobył triumf świetny, I gdyby wszystkie we mnie utkwił strzały, 
Jeszcze z swej zemsty nie miałby dość chwały. 
A mistrz doń mówił z gniewem i zapałem, 
Tak mówiącego nigdy nie słyszałem: Kapaneusie! 
Czyliż twojej dumie Twa kara granic położyć nie umie? 
Żadna nie może równać się męczarnia Z taką wściekłością, jaka cię ogarnia. 
A potem do mnie twarzą obrócony, 
Słodkimi usty przemówił najczulej: On był z tych siedmiu szturmujących króli Stubramne Teby, pychą zaślepiony, 
Pogardził Bogiem, tak wieść o nim głosi, 
I wątpię teraz, czy go o co prosi. 
Lecz męka dumy, jak mówiłem jemu, 
Bodaj największą karą jest dumnemu. 
Idź za mną, tylko strzeż się, abyś czasem Gorącym piaskiem nie obraził nogi, 
Przeto ostrożnie idź tuż poza lasem. 
Milcząc, przyszliśmy, ja i wódz mój drogi, 
Nad brzeg krynicy, co z lasu wynika, Rażąca tego czerwoność strumyka Jeszcze mi dzisiaj włos na głowie jeży. 
A jak przejrzysty strumień z Bulikamy, 
Którym tak rade grzesznice się dzielą, 
Znęcone jego chłodzącą kąpielą, 
Tak dnem piaszczystym ta krynica bieży. 
Oba jej brzegi wysłane granitem, 
Trzeba, myślałem, iść wzdłuż jej korytem. Wśród mnóstwa rzeczy, co ci, mój kochany, 
Już pokazałem po wyjściu z tej bramy, 
Której nikomu próg niezakazany, 
Jeszcześ nie widział tak ciekawej pono. 
Patrz, wody w siebie wszystkie ognie chłoną! Mistrz mój tak mówił, więc prosiłem jego, 
Aby mi podał pokarm, do którego Sam wpierw podrażnił chęć mą wygłodzoną. Pośrodku morza jest kraj lądu pusty, 
Na imię Kreta, rzekł mistrz złotousty, A miał on króla, pod którego rządem Świat nasz był czysty, nad morzem i lądem Podnosi garb swój góra, 
Idą zwana, 
Niegdyś gajami, wodą szachowana, 
A dzisiaj pusta, jak każda rzecz stara! 
Tam Rea syna powiła w połogu, Chcąc go skryć lepiej, gdy płakało dziecię, 
Płacz wrzawą surmy głuszyła i rogu. 
Wśród góry stoi starzec jak jej mara, 
Plecami stoi on ku Damijecie, 
Wzrok utkwił w Romę jak w swoje zwierciadła, 
Głowę ma złotą, barki, pierś ze srebra, 
A z miedzi członki, począwszy od żebra, 
Aż gdzie się biodro na widły rozpadło, Niżej do pięty, jakby z jednej szyny, 
Kształty tworzyły spławione żelazo, 
Prócz prawej nogi, ta z palonej gliny, 
Dlatego więcej opiera się na niej. 
Prócz złota, kruszce bruzdowane skazą, 
Kropleją łzami, te, gdy nad brzeg wzbiorą, 
Przez grotę płyną w głąb do tej otchłani: 
I z łez tych rzeka tworzy się osobna, 
Jako Acheron i Styks z Flegetonem, Potem korytem zstępują zwężonem W punkt, skąd już niżej zstąpić niepodobna, 
Tam tworzą Kocyt, ujrzysz to jezioro, 
Dlatego o nim nie śpieszę tu z mową. 
Rzekłem: Gdy płynie ta krynica krwawa Z naszego świata, dlaczego na skraju Już jest widzialną tylko tego gaju? A on: Ta otchłań, wiesz, jest okrągława, Choć długą drogą twe stopy znużone Zstępują ciągle w głąb na lewą stronę, 
Jeszcześ nie obszedł jej całego koła. 
Snadź krąg jej tobie zda się rzeczą nową, 
Jednak sam przyznasz, że jako poetę, 
On cię zadziwiać nie powinien zgoła. 
Jeszcze ja: Gdzie jest Flegeton i Lete? 
O jednej milczysz, o drugim, mój wieszczu, 
Powiadasz, że on powstaje z łez deszczu. Z radością, mówił, słyszę niepowszednią Te dwa pytania powiązane społem, Jednakże wrzenie tej wody czerwonej Mogłoby z dwóch ci rozwiązać choć jedno. 
Zobaczysz Letę, lecz poza tym kołem, 
Tam, gdzie się czyścić idzie duch skażony, 
Kiedy przez skruchę ma grzech przebaczony. 
A potem mówił: Czas odejść od lasa, 
Brzegiem tej wody idź za mną pomału! 
Tu mniej duszącym jest oddech upału, 
Tutaj żar każdy, nim spadnie, zagasa. Krąg VII. 
Koło . 
Sodomici. 
Brunetto, nauczyciel Dantego. Teraz idziemy wybrzeżem kamiennym, 
Mgła powstająca z dymiących wód łoża, 
Strzeże od ognia wodę i jej brzegi. 
Jak zatrwożony potopem wiosennym Flamand swe groble podnosi od morza Lub jak Padwanie wzdłuż wybrzeża Brenty, 
Broniąc swych zamków, wodom czynią wstręty, 
Chiarentana nim rozciepli śniegi: 
Na mniejszą skalę, lecz na wzór ten samy, 
Zdrój ten zamknęła pomiędzy dwie tamy Nieznajomego ręka budownika. 
Jużem za sobą las daleko rzucił, 
Gdzie był, nie zgadłbym, gdybym się obrócił. 
I oto trzodę duchów spotykamy, 
Duchy idące wzdłuż tego strumyka. 
Patrzały na nas i oczyma strzygły, 
Jak jedni w drugich wpatrujem się lica Zmrokiem, przy blasku nowego księżyca, Duchy te pilno utkwiły w nas oczy, 
Jak stary krawiec w ucho swojej igły. 
Z gromady duchów, co tak patrząc kroczy, 
Jeden mnie poznał, ułapił co żywo Połę mej sukni i krzyknął: O dziwo! W chwili, gdy do mnie wyciągał ramiona, 
Spojrzałem, chociaż twarz ogniem spalona Łatwom ją poznał, nie była zmieniona. 
Podając jemu rękę, rzekłem: Gdzie to? 
Azali jesteś tu, panie Brunetto?. 
A on: Mój synu! 
I któż mię obwini, 
Jeśli dla ciebie Brunetto Latini Pozostał w tyle od swoich szeregu?. Jeśli chcesz, rzekłem, nad brzegiem tej wody Przysiądę z tobą, co mogę, to zrobię, 
Spędzim chwil kilka naszym sercom gwoli, 
Ten, z którym idę, gdy na to przyzwoli. Synu mój, mówił, wiedz, że z naszej trzody Na jedną chwilę kto wstrzyma się w biegu, 
Sto lat pod ogniem przestoi w otchłani, 
Nie mogąc strząsnąć żaru, co go rani. 
Idź, krok za krokiem iść będę przy tobie. 
Potem dogonię braci nierozdzielnych, 
Co idą, płacząc swych mąk nieśmiertelnych. 
Nie śmiałem zstąpić, aby z nim iść społem. 
Lecz szedłem ze czcią, z pochylonym czołem. 
On mówił: Losu czy wyroku władza Ciebie przed czasem w tę otchłań sprowadza? 
Kto jest wódz twoją kierujący drogą? Tam wyżej żyjąc wesoło i błogo, Odpowiedziałem, zbłądziłem w dolinę, 
Przed kresem dni mych myślałem, że zginę, Lecz zbłąkanego, drżącego od trwogi, 
Wódz mnie wprowadził na tor mojej drogi. 
A on: Szczęśliwa twa gwiazda, licz na niej, 
Dojdziesz do kresu twej świetnej przystani, 
Jeślim się dobrze twej przyszłości radził. 
Gdyby śmierć wcześnie ócz mych nie zamknęła. 
Wiary twej we mnie pewnie bym nie zdradził, 
Widząc nad tobą niebo tak życzliwe, 
Sam bym ci zagrzał twe serce do dzieła! 
Lecz to niewdzięczne plemię i złośliwe, 
Lud, który wyszedł z Fijesoli z dawna, 
Dziki jak skała jego nieuprawna, 
Za czyn twój dobry stanie się twym wrogiem, I słusznie, nie dziw, że cię klątwa ściga, 
Bo nie przystoi, między cierpkim głogiem Ażeby słodka dojrzewała figa. 
Wieść stara ślepym nazywa go ludem. 
Plemię zawistne, dumne i łakome: 
Obyś ich nigdy nie kalał się brudem! 
Łaski Fortuny tak w tobie widome, 
Twój przyszły zaszczyt, że stronnictwa oba, 
Gdy swej zawiści stępią ostrze grotu, 
Głodne zapragną twojego powrotu. 
Lecz bądź, roślino, z dala od ich dzioba, 
Zwierz z Fijesoli drapieżnym nałogiem Niech się podściela ze swych ciał barłogiem, Lecz niech roślinę zostawi w pokoju, 
Gdy jeszcze jaka wyrasta z ich gnoju, 
W której odżywa to święte nasienie Rzymian, co przyszli w tę stronę nie w gości, 
Lecz zamieszkali gniazdo takiej złości. 
Odpowiedziałem: Gdyby me życzenie, 
Gdyby me chęci wysłuchano z góry, 
Nie byłbyś pozwan przed sąd twej natury. 
Wierzaj mi, zawsze w pamięci mej stoi Drogi ojcowski obraz twarzy twojej, 
Gdy mnie uczyłeś, jak dzieły wielkiemi Unieśmiertelnia człek imię na ziemi. 
Za to ci wdzięczność serce me przechowa, 
Rad, póki żyję, wyznam ją przez słowa. 
Co o mej gwieździe mówisz, będę baczył, 
Abym tekst drugi o niej wytłumaczył Słowami pani, która mi odsłoni Całą mą przyszłość, jeśli dojdę do niej. 
Tylko ja chciałbym, byś wiedział, żem gotów Znieść cios Fortuny, pociski jej grotów, 
Abym w sumieniu był czystym aniołem. 
Treść wróżb nienowa dla mojego ucha, Niech więc Fortuna, jak chce, toczy kołem! Wtenczas na prawo zwrócił się Wirgili, 
Popatrzał na mnie i mówił po chwili: Kto w swej pamięci bez błędu zapisze Rzecz raz słyszaną, taki dobrze słucha. 
Idąc i mówiąc wciąż z panem Brunetto, 
Pytałem, jacy jego towarzysze Znajomsi byli jakim czynem, chwałą, 
Blaskiem nauki czy własną zaletą. 
A on: Niektórzy poznania są godni, 
O drugich będzie zamilczeć wygodniej, 
Mówić tak długo czasu by nie stało. 
Wiedz: słowem, wszyscy byli to klerycy, 
A literaci wielcy, piśmiennicy, 
A wszyscy grzechem tym samym zbrukani. 
Prawnik z Akorso i mistrz Pryscyjani, 
Idą pospołu w tym nikczemnym tłoku. 
Gdybyś pożądał szpetnego widoku, 
Mógłby twojemu przedstawić się oku Ów Andrzej z Mozzi, którego sług sługa Przeniósł znad Arna do Bakiglijony, 
Gdzie zmarł rozwięzią cały wykrzywiony. 
Mówiłbym o nim dłużej, lecz nie mogę, 
Dym bucha, idzie trzoda duchów druga, 
Z którą mi w jedną nie wolno iść drogę. 
Skarbiec mój czasem otwórz i przeczytaj, 
W nim tylko żyję, więcej mnie nie pytaj. 
Potem zawrócił stopy w inną stronę. 
Jak szybkobiegacz bawiący Weronę Bieży do mety po sukno zielone, 
Podobnym krokiem dopędzał swych braci, 
Jak ten, co w biegu wygrywa, nie traci. Krąg VII. 
Koło III. 
Ciąg dalszy. 
Gwidogwera. 
Rusticuci. 
Już byłem w miejscu, gdzie słychać szum wody, 
Która spadała w drugi krąg piekielny Szumiąc podobnie jak w ulach gwar pszczelny. 
Trzy cienie od tej oderwane trzody, 
Co przechodziła pod ognistym deszczem, 
Podbiegły do nas, krzycząc w uniesieniu: O stój, poznajem po twoim odzieniu, 
Żeś dziecko naszej występnej ojczyzny. 
Widziałem na ich ciałach od płomienia Świeże i stare wypalone blizny, Niestety! 
Jeszcze wspominam je z dreszczem, 
Choć czas na poły zatarł ślad wrażenia. 
Na krzyk ich brzegiem idący porzecznym Mistrz stanął, do mnie obrócił się twarzą I rzekł: Stań, jeśli chcesz być dla nich grzecznym: 
Gdyby nie ognie, co te piaski skwarzą, 
Rzekłbym, że witać z skwapliwością całą, 
Więcej by tobie niźli im przystało. 
Gdyśmy stanęli, starą pieśń okrzyków Cienie zawyły z boleści wyrazem, 
Kręcąc się w kółko wszyscy trzej zarazem I obyczajem nagich zapaśników Już namaszczonych, co się okiem mierzą, 
Nim w szrankach na się piersią w pierś uderzą, 
Cienie wprost do mnie obracając twarze, 
W krąg się kręciły po stepu obszarze, 
W sposób, że szyja skrzywiona z ich nogą, 
Ciągle jak w sporze, przeciwną szły drogą. 
Jeden tak mówił: Chociaż pełen groźby Step ten ruchomy, smutny i spalony, 
Podał w pogardę nas i nasze prośby, 
Mów, naszej sławy odgłosem skłoniony, 
Kto jesteś, co tu stopami żywemi Stąpasz po piekle śmiało jak po ziemi? 
Patrz, ten, którego ja zacieram ślady, 
Nagi, żarami obdarty ze skóry, 
Był dobrze większym, jak ty mniemasz mężem, Był wnukiem skromnej i pięknej Gwalrady Nazwisko jego było Gwidogwera, 
Mąż zawołany radą i orężem. 
Drugi, co ze mną, smutny i ponury, 
Gorące żwiry stopami rozciera, 
Wpatruj się dobrze, to Aldobrandini, 
Wieszcz bez słuchacza wśród swojej krainy! 
Ich współmęczennik w tej ognia pustyni Jam Rustikuci, zaiste zła żona Więcej jak wszystko, wwiodła mnie do winy. 
Gdybym był pewny od ognia zachrony, 
Skoczyłbym na dół objąć ich w ramiona, 
Wierzę, nie byłby mistrz tym zasmucony, Lecz myśl, że będę na żarach spieczony, 
Strach w końcu we mnie dobry zamiar przemógł, 
Żem ich uściskiem lubować się nie mógł. 
Potem na takie zdobyłem się słowa: Nie jest to wzgarda, lecz boleść serdeczna, 
Jaką mi sprawia wasza męka wieczna. 
Mnie o was mistrza uprzedziła mowa, 
Według słów jego pomyślałem wreszcie, 
Jacyście przyszli, takimi jesteście, 
Jestem wasz ziomek i zawsze z zapałem O waszych czynach szlachetnych słuchałem. 
Żółć porzuciłem, cel mej drogi główny Dojść do owoców, których treść tak słodka! 
Co mi obiecał mój wódz prawdomówny, Lecz tu wpierw muszę zstąpić aż do środka. 
Cień rzekł: Niech dusza twoimi członkami Kieruje długo, sława niech obleci Zakres dni twoich i po tobie świeci. 
Mów, czy waleczność i uczucia szczere Żyją jak niegdyś pomiędzy ziomkami, 
Czy już wygnane są u nich w bezcześci? 
Bo gość niedawny Wilhelm Borsijere , 
Który tu przybył społem jęczeć z nami, 
Przerażające opowiada wieści. Zatyli na twym, 
Florencyjo, chlebie Przybysze nowi zysk nagły a lichy, 
Zrodzili tyle swawoli i pychy, 
Że już złem własnym skarżysz sama siebie. 
Tak wykrzyknąłem z podniesioną twarzą: 
Słysząc to, cienie po sobie spojrzały, 
Jak ci, co głosem prawdy się przerażą. 
Potem samotrzeć tak odpowiedziały: Jeżeli zawsze, najskąpszy z gadaczy! 
Tak małym kosztem zbywasz twych słuchaczy, 
Szczęśliwie mierzysz miarą słów twe chęci: 
Przecież gdy zdołasz wyjść z tych miejsc rozpaczy I ujrzysz świat twój z gwiazd światłem tak miłym, 
Jeśli ci zda się mówić: ja tam byłem Chciej nas przypomnieć żyjących pamięci! Wtem rozerwały koło i uciekły Szybko, jak gdyby skrzydłami wiatr siekły, I nikt tak prędko nie wymówi, 
Jak znikły w stepie, pędząc w ślad swej trzody. 
Przeto iść dalej zdało się mistrzowi, 
Ja szedłem za nim, wtem o dziwo nowe! 
Tak blisko łoskot zagłuszył nas wody, 
Że szumem naszą przerywał rozmowę. 
Jak z własnym ujściem zapieniona rzeka Na wschód od Wizo do morza przecieka, 
Z gór Apeninu, zwana Aquachetą, 
Nim zstąpi w głębsze na dolinach łoże, Przy Forli traci to imię, a potem, 
Jak z gór kaskada spadając z łoskotem, 
Grzmi wód hałasem przy San Benedetto, 
Gdzie z tysiąc ludzi pomieścić się może: 
Z takim łoskotem ze stromej skał ściany, 
Staczał się strumień krwią zafarbowany, 
Ażem ogłuchnął na oboje ucho. 
A byłem w pasie sznurkiem przepasany, 
Jakim tuszyłem daremna otucho! Złowić panterę z skórą cętkowaną. 
Sznur odpasawszy, jak mi rozkazano, 
Zwinięty w kłębek oddałem mistrzowi, 
Mistrz się na prawo zwrócił ku brzegowi I z brzegu, stojąc nad stromą opoką, 
Cisnął go w otchłań strumienia głęboką. 
Rzekłem więc w sobie: 
Pewnie coś nowego Na ten znak nowy odpowie, jak wróżę, 
Gdy mistrz uwagi nie zdejmuje z niego. Jak ludzie przy tym powinni być baczni, 
Który najskrytszą myśl w nich zbadać może! 
Mistrz mówił: Teraz pilno patrzeć zacznij, 
To, na co czekam, zaraz się objawi, 
O czym ty marzysz, wnet ujrzysz oczyma. 
Niech człowiek prawdę za ustami trzyma, 
Jeśli choć pozór z niej kłamstwa wynika, 
Bo sam bez winy na wstyd się wystawi. 
Lecz tu zatrzymać nie mogę języka: 
Na te poemy, czytelniku, tobie, 
Klnę się, jak chcę mieć twą łaskę po sobie, 
Że przez mgły gęste widziałem i mżące Jakieś w powietrzu widmo pływające W postaci nurka, gdy tonie w wód łono, 
Aby odwiązać kotew zaczepioną O głaz podwodny lub wynieść z wód łona Jakiś tam przedmiot morzem pochłonięty, 
W chwili, gdy przed się wyciąga ramiona, 
A cały sobą przysiada na pięty. Gerion. 
Ostatni z koła III: lichwiarze. 
Odjazd. Zarażająca świat tchem jadowitym, 
Oto z ogonem stalowym bestyja. 
Którym broń łamie i mury przebija! Tak mówił wódz mój, a na zwierza skinął, 
Aby z powietrza do nas lot swój zwinął, 
Na brzeg, gdzie szliśmy nadrzecznym granitem. 
I oszukaństwa spadł obraz obrzydły, Wysunął głowę, pierś pod stopy nasze, 
Lecz nie położył ogona na tamie. 
Ten latający dziwoląg, nie kłamię, 
Sprawiedliwego miał oblicze męża, 
A skóra na nim błyszcząca i miękka, 
Resztą był ciała podobny do węża. 
A miał dwie łapy zakrzywione w widły, 
Podszyte puchem pod samo podpasze, Pierś, grzbiet i boki jak hieroglif jaki Były pisane w kółka i gzygzaki: 
Piękniej Arachny nie dzierzgała ręka, 
Tkań, jaką snuje piękna odaliska, 
Większym bogactwem barwy nie połyska. 
Jak czasem stoją w brzegach rzeki łodzie, 
Na pół na ziemi, a na poły w wodzie, 
Jak bóbr do walki po pas wynurzony, 
W kraju, gdzie żyją żarłoczne Teutony, 
Tak zajmowała ta bestyja dzika Brzeg, co step piasków granitem zamyka. 
Całym ogonem potwór na wiatr miotał, 
Jak skorpion żądłem zatrutym migotał, 
A wódz mi mówił: Teraz z wybrzeży Zstąpić przystoi, gdzie ten potwór leży. 
I schodząc w prawo któż ostrożność zgani?, 
Jeszcze dwa dałem kroki tym wybrzeżem Z myślą, że w stepie ognia się ustrzeżem. 
Gdyśmy stanęli przed tym ptako-zwierzem, 
Nieco opodal, u progu otchłani, 
Duchy, widziałem, na piasku siedziały. 
A mistrz: Ażebyś poznał krąg ten cały, 
Idź, poznaj bliżej ich stan i katusze, 
Lecz z nimi długą nie baw się rozmową: 
Nim wrócisz, spytać tej bestyi muszę, 
Czy do jazdy grzbietu nie użyczy. 
I sam poszedłem w dolinę stepową, 
Gdzie krańcem siódmy krąg z ósmym graniczy, 
Tam gdzie siedziały nieszczęśliwe duchy. 
Boleść tryskała przez oczy ich łzami, 
Podnosząc ręce od ruchu mdlejące, 
Żar odsuwały, to piaski gorące, Jak psy w skwar letni pyskiem, to łapami Ich kąsające opędzają muchy. 
Próżno oczyma przeglądałem twarze Okaleczałe w tym bolesnym żarze. 
Nikogo w takiem zebraniu niemałem, 
Nie mogłem poznać, lecz zauważałem, 
Z każdego szyi zwisała kaleta, 
Godłem i barwą każda rozmaita, Ich oczy, zda się, że pasły się nimi. 
Podszedłszy bliżej, oczyma własnymi Widziałem, jak na błękitnej kalecie Siedział lew bury i tonął w błękicie: 
Tak robiąc przegląd, postrzegłem z daleka Drugą kaletę jak w krwi farbowaną, 
A na tle krwawym gęś bielszą od mleka, Jeden, któremu tło białego wora Zdobiła świnia, błękitna maciora, 
Przemówił do mnie: Co tu robisz żywy? 
Wiedz, że mój były sąsiad Witaliano Siądzie tu przy mnie, po mej lewej stronie: 
Padwianin jestem w florentynów gronie, 
Często mnie głuszy ich okrzyk wrzaskliwy: Oby mąż nadszedł krokiem uroczystym, 
Który ma worek o dziobie troistym. 
A potem dziko żar oczyma wskrzesił, 
Wykrzywił wargę i język wywiesił Jako wół, kiedy swoje nozdrza liże. 
A ja z bojaźni, czy nie zabawiłem Dłużej nad zakres według słów przestrogi, 
Grzbiet do tych nędznych duchów obróciłem. 
Patrzę, zwierz dziki już oczyma strzyże, 
Na grzbiecie jego siedział mój wódz drogi I mówił: Teraz bądź krzepki i śmiały! 
Ktokolwiek tutaj chce zstąpić z tej skały, 
Musi drabiną schodzić tylko taką. 
Siądź z przodu, moje do ogona siodło, 
Aby cię jego ostrze nie ubodło. 
Jak chory febrą zmęczony czworaką, 
Patrząc na blade paznokcie, już całem, 
Nim dreszcz chorobę poczuje, drży ciałem, 
Słowa te wstrzęły mnie drżeniem nieznanem, Na koniec strach mój na wstyd się przesila, 
Który przed dobrym krzepi sługę panem. 
Siadłem na barkach szerokich zwierzęcia, Chciałem rzec: Trzymaj, weź mnie w swe objęcia! Lecz głos nie wyszedł uwięzły w mym łonie. 
On, co mię wyrwał z niebezpieczeństw tyla, 
Gdym siadł, w ramiona tulił mnie jak dziecię I mówił: Teraz ruszaj, 
Geryjonie! 
Tylko pamiętaj, że nie cienie duchów, 
Lecz nowy ciężar niesiesz na twym grzbiecie, Szerokim łukiem spuszczaj się do ziemi. 
Jak łódź od brzegu ruchy leniwemi Zrazu się sunął, a potem, a potem, 
Kiedy już poczuł swobodę swych ruchów, 
Podniósł się w górę i zwinnym obrotem Ogon ku piersi przerzucił nad nami, 
Rozciągnął ogon, jak węgorz nim miotał, 
W powietrzu dwiema wiosłując łapami. 
Czy ode mnie Faeton, nie uwierzę, 
Czuł większą trwogę, gdy rydwan zdruzgotał I lejc upuścił pod sferą słoneczną, 
Tor swój nieszczęsny znacząc drogą mleczną, 
Lub Ikar widząc topniejące pierze, 
Gdy ojciec krzyczał: Słoneczna pożoga Spali ci skrzydła, zuchwała to droga! Jakaż w tej chwili była moja trwoga, 
Gdy wszystkie z oczu straciwszy przedmioty Widziałem tylko powietrze i zwierze! 
Ptak-zwierzę płynąc powoli, powoli, 
Na przemian skręcał, to zniżał swe loty, 
Ledwo odgadłem, co się działo ze mną, 
Z wiatru, co dął mi w twarz mą i pode mną. 
Otchłań na prawo, podsłuchałem potem, 
Grzmiała pod nami potężnym łoskotem, Na tak straszliwy łoskot mimo woli Z trwogą spuściłem w dół oczy i głowę: 
Wtenczas ta otchłań prawie o połowę Zwiększyła we mnie grozę przerażenia, 
Widziałem ognie, słyszałem jęczenia I cały drżący w sobie się zebrałem. 
Czegom nie widział, w tej chwili widziałem, 
Że się spuszczamy między wielkie męki, 
Słysząc zbliżone szlochanie i jęki. 
Sokół gdy długo na skrzydłach się waży, 
A sokolniczy stojący na straży Nie widząc długo ptaka i zdobyczy: Sam tu sokole! niecierpliwie krzyczy, Z chmur, gdzie daremnie setne kreślił koła, 
Spuszcza się skrzydło znużone sokoła I ptak, bo wre w nim żółć gniewem zagrzana, 
Spada z daleka od swojego pana: Tak nas Geryjon wysadził na skałę Sterczącą na dnie głębokiego jaru I pierzchnął, zbywszy naszego ciężaru, 
Jak widzim z łuku pierzchającą strzałę. Krąg VIII. 
Tłumok i . 
Rajfury i pochlebcy. Jest miejsce w piekle zwane Złe Tłumoki, 
Żelaznej barwy, a całe z opoki, 
Okólna ściana także granitowa, Pośrodku jama wrzyna się opoką, 
Tworząc szeroką studnię i głęboką, 
O której będzie na swym miejscu mowa. 
Od zrębu studni aż po skał podnoże, 
Przestrzeń okrągła, a całe wydroże Do dna porznięte na dziesięć oddziałów. 
A jako liczne przekopy i jamy Bronią przystępu do zamkowych wałów Pewne schronienie od wrogów napaści Na wzór ten były te kamienne tamy, A jako twierdza fosą otoczona Na brzeg jej drugi rzuca most od bramy, 
Tak od stóp skały szły kamienne zęby, 
Które przerżnąwszy fosy i przepaści, 
Końcami w studni wpierały się zręby. 
Kiedyśmy zsiedli z grzbietu Geryjona, 
W takie skaliste weszliśmy warownie. 
Z mistrzem na lewo zawróciłem kroku, 
Na prawo zasię widziałem w pół zmroku I nowych katów, i nowe katownie. 
Grzesznicy nadzy w tym pierwszym tłumoku Jedni szli do nas, połowa szła bokiem W naszym kierunku, ale sporszym krokiem. 
Rzym gdy rok święci jubileuszowy, 
Przyjęto zwyczaj, by przez most zamkowy Dla ogromnego nacisku pątników Lud, idąc, na dwie dzielił się połowy. 
Jedni przechodząc, mają w Santo-Pietro Twarz obróconą, ci w Monte-Giordano, 
Że tłumy ludu nigdy się nie zetrą. 
Tak z stron przeciwnych szatany rogale Idąc z biczami po tej czarnej skale, 
Okrutnie z tyłu smagały grzeszników. 
I na trzask pierwszy bicza jakby gnano Trzodę ze szkody, cały tłum uciekał, 
Nikt na trzask drugi i trzeci nie czekał. 
Podczas gdy szedłem ponad jamą ciemną, 
Widzę, znajomy potępieniec kroczy, 
I rzekłem: Znam go, nie mylą mnie oczy. 
Wstrzymałem kroku, a nie chcąc mnie smucić, 
Wódz mój łagodny zatrzymał się ze mną, 
Krok trochę na wstecz pozwolił mi zwrócić. 
Lecz duch smagany wpadł na wybieg nowy, 
Chciał mi się ukryć nachyleniem głowy, Ja mówię: Ty, co wzrok spuszczasz tak dziko, 
Jeśli twych rysów wyraz niekłamany, 
Poznaję ciebie, witaj Wenediko Za jaką winę jesteś tak chłostany? Ze wstrętem mówię, jaka moja wina, 
Chociaż wstręt głos twój łagodzi srebrzysty, 
Głos, co mi świat mój niegdyś przypomina. 
Jestem ten, który jako duch nieczysty Skusiłem piękną mą siostrę Gizolę, 
Aby się zdała na margrafa wolę. 
Różnie w powieściach brzmi ta historyja! 
Niejeden tutaj grzbiet biczami sieką, 
Pełno tu moich ziomków Bolończyków, Pomiędzy Reno a Saweny rzeką, 
Więcej nie spotkasz nawykłych języków Do wymawiania sipa zamiast sia, Gdy chcesz świadectwo mieć tej prawdy godne, 
Wspomnij na nasze łakomstwo przyrodne. 
Gdy mówił, szatan uderzył go biczem: Idź, krzyknął, z swoim gronem wszetecznieczem, 
Tu nie ma targów na wdzięki niewieście! Ja do mojego wracam przewodnika, Idąc znów za nim przyszliśmy nareszcie, 
Gdzie skała ramię kamienne wytyka. 
I szliśmy lekko po skale i żwawo, 
Dalszy nasz pochód zwracając na prawo. 
Gdyśmy wstąpili na łuk jej arkady, 
Pod którą duchów przechodzą gromady, 
Mój wódz Stój, mówił, daj folgę krokowi! 
Patrz, oto idą potępieńcy nowi, 
Jeszcześ ich widzieć nie mógł oko w oko, 
Bo w tym kierunku idą pod opoką. 
Z starego mostu, pod jego łukami, 
Widzę, cug duchów przeciągał przed nami, 
Biczem jak pierwszy zarówno smagany. 
A dobry mistrz mój mówił niepytany: Patrz, wyższy głową nad wszystkich cień idzie, 
A który mimo częstych razów bicza, 
Zda się, łzą jedną nie zwilżył oblicza. 
Jaka królewska w nim postać z powagą! 
To Jazon, który mądrością, odwagą Zmyliwszy straże, skradł runo w Kolchidzie. 
Przez wyspę Lemnos przechodził w tę chwilę, 
Kiedy niewiasty do samych jej krańców, 
Mszcząc się okrutnie za mężów rozpustę, 
Wymordowały jej męskich mieszkańców. 
Tam przez namowy słowa złotouste, 
Zwiódł i pogwałcił młodą Hipsypilę, 
Która płeć swoją w całej okolicy Zwiodła zarównież zdradą niepowszedną, 
I tam ją w ciąży zostawił i jedną. 
Grzech ten go wtrącił w męki tej otchłani, 
Aby w niej poczuć mógł zemstę Medei. 
Z nim idą jemu podobni zwodnicy. 
Poznałeś pierwszy tłumok, a z kolei Tych, co są biczem szatanów smagani. 
Byliśmy w miejscu, gdzie wąska drożyna W krzyż drugą tamę kamienną przecina I z drugą pierwszą połączą arkadę, Tam nową duchów widziałem gromadę, 
Płaczącą w jamie drugiego tłumoka. 
Każdy duch bił się własnymi pięściami, 
Zawracał głowę i dyszał nozdrzami. 
Wilgotny wyziew buchając z dna jamy, 
Jak ciasto pleśnią przylegał do tamy, 
Odrażający dla nosa i oka, Dna trudno dojrzeć, tak jama głęboka. 
Widziałem jednak, stojąc na tej skale, 
Na dnie ugrzęzły duchy w ludzkim kale: 
Kiedym się wpatrzył, jakaś rudo-płowa Sterczała kałem tak zbrukana głowa, 
Że darmo w myśli sam siebie zagadłem, 
Kto on był, świeckim czy mnichem? nie zgadłem. 
Głowa ta rzekła: Co tak pilno tobie, 
Jednej się mojej przyglądać osobie? Jeślim cię rzekłem w pamięci zachował, 
Znałem cię niegdyś z włosami suchemi, 
Aleksym z Lukki zwano cię na ziemi. 
Dlatego pilniej jak drugich w około Oglądam ciebie. 
On bijąc się w czoło: Pochlebstwo rzekł mnie wtrąciło w tę jamę, 
Którym mój język tak dzielnie szermował! Wódz do mnie mówił: Za kamienną tamę Wyciągnij szyję, a spojrzyj w głębinę, 
Tam ujrzysz na dnie stojącą dziewczynę Z rozczochranymi jak wiedźma włosami, Pierś swą aż do krwi szarpie paznokciami, 
Ruchy jej ciała dzikie i gwałtowne, 
To raz przysiada, to wstaje na nogi, 
To dworka Tais! raz przez usta sługi, 
Kiedy kochanek pochlebnie jej pyta: 
Mam li ja wielkie w twych oczach zasługi? 
Odpowiedziała: 
Zaiste cudowne! 
Prędzej przechodźmy te skalne progi, 
Tu wzrok się brudu napatrzył do syta. Krąg VIII. 
Tłumok III. 
Symoniacy. 
Mikołaj III i inni papieże. 
Mistrzu Symonie! 
Wy, jego sektarze, 
Co rzeczy boże, o łakome dusze, 
Jako goniący za zyskiem kramarze, 
Cudzołożycie za srebro i złoto, 
Gdy być powinno żenione z szczodrotą: 
Teraz ja dla was zadąć w trąbę muszę, 
Boście trzeciego tłumoka mieszkańce. 
Już wstąpiliśmy na same skał krańce, 
Skąd wzrok, jak stromą opoką kaskada, 
Na dno otchłani prostopadle spada. 
O jakże wielki twojej kunszt, o Panie, 
Arcymądrości, którą Tyś przyodział Stosownie niebo, ziemię i otchłanie! 
Jak sprawiedliwy przez ciebie jej podział! 
Widziałem z brzegu i na dnie głaz szary, 
Pełen dziur krągłych, wszystkie jednej miary: 
Takie są w moim pięknym Świętym Janie, 
Gdzie kąpią dzieci przy chrzestnym obrzędzie, Jedną z nich stłukłem niewiele lat temu, 
Podając pomoc dziecku tonącemu, A co przynajmniej niech dowodem będzie, 
Aby człek każdy spostrzegał się w błędzie. 
Grzesznik wytykał z jamy każdej dziury Nogi po uda, resztę jego ciała Więziła w środku swego lochu skała. 
Dwie stopy płomień przypalał jaskrawy, 
Boleść tak silnie miotała nóg stawy, 
Że mógłby zerwać i więzy, i sznury. 
Jak napojone przedmioty oliwą Pochwycą płomień w sam wierzch wyciągnięty, 
Tak płomień sięgał ich palców od pięty. Pojaśń mi mistrzu, zagadłem go żywo, Kto by w tej dziurze rzucał się jak wściekły, 
Czy mu tak ognie czerwone dopiekły? Jeśli chcesz mówił zejść na dno tej jamy, 
Dzieje ich zbrodni z ichże ust poznamy. 
A ja: Ty pan mój, jam sługa twej woli, 
A sługa robi, co mu pan pozwoli. 
I wstąpiliśmy na łuk czwartej tamy, 
Tuż ponad fosę pokłutą dziurami. 
Mistrz na dno fosy sprowadzał mnie z góry I przyprowadził do otworu dziury, 
Skąd duch boleśnie skarżył się udami. O kto bądź jesteś, jak pal w dziurę wbity, Począłem mówić, duchu nieszczęśliwy, 
Jeżeli możesz, miarkuj ból twój żywy. 
I stałem jak mnich kapturem zakryty, 
Spowiadający zbójcę w jego jamie, 
Co się ma nad nim za chwilę zawalić, Gdy spowiedź chytry złoczyńca odkłada, 
To woła mnicha, a ten go spowiada, 
Chciałby na chwilę bliską śmierć oddalić. 
Duch krzyknął: Ha, tu jesteś, 
Bonifacy? 
Już mi od dawna przepowiednia kłamie: 
Gdzie skarby twoje, owoce twej pracy? 
Dla których zdradą, drogami krzywemi, 
Śmiałeś odważny zaślubić na ziemi Piękną niewiastę, dać ją na targ zysku, 
Abyś ją wzgardą zbrukał w twym uścisku. 
Jak ten, co słysząc niepojęte słowa, 
Ze wstydu milczy, stałem jak niemowa. Mów, odpowiadaj: zawołał Wirgili, Zupełnie inne, nie to noszę miano, 
Jak się domyślasz. 
Nie zwlekając chwili Odpowiedziałem, tak jak mi kazano. 
Duch kręcąc stopy konwulsyjnym ruchem, 
Mówił z westchnieniem głębokiem i głuchem: O co mnie pytasz? 
Jeśliś wiedzieć chciwy, 
Jaki w tej dziurze jest duch nieszczęśliwy, 
Wiedz, że płaszcz wielki był moją odzieżą. 
Jam syn, zaiste, niedźwiedzicy matki Pragnąc wychować pokrewne niedźwiadki, 
Aby na złotym wierzgały obroku, 
W mój wór złożyłem z całej ziemi złoto A w końcu siebie w tym ciasnym tłumoku. 
Jeszcze tu drudzy pod mą głową leżą Symonijacy, co w tę jamę ciemną, 
Między jej lochy zapadli przede mną. 
Tam ja zapadnę, gdy tu, o sromoto! 
Przyjdzie i w lochach tych skał się zagrzebie Ten, za którego mylnie wziąłem ciebie. 
Lecz on nie będzie tak długo swej nogi, 
Jak ja, wystawiał na ognia pożogi: 
W ślad za nim przyjdzie pasterz od Zachodu Nieprawościami obciążon od młodu, 
Gdy mu ostatnia godzina wybije, 
On tu mnie sobą i jego nakryje. 
Będzie to nowy Jazon w pysze swojej, 
O którym w Księdze Machabejskiej stoi, W Filipie znajdzie swego Antyjocha. 
Czy mnie uniosła żarliwość zbyt płocha, 
Nie wiem, lecz jego zgromiłem w te słowa: Mów, czego Pasterz nasz i Pan żywota Żądał od Piotra? 
Może skarbów, złota? 
Nim zdał klucz, taka była jego mowa: 
Idź i dopełniaj dzieła mego dalej. 
Czyż Piotr i drudzy przekupić się dali, 
Gdy los wyboru padł na Mateusza, 
Miejsce swe chytra gdy straciła dusza? 
Nie skarż, zaiste, słuszna twa katusza, 
Zważ sam, do czego złoto cię przywiodło, 
Twych walk z Karolem przyczyna i źródło. 
Gdyby nie wzgląd mój, jak wiara poucza, 
Poszanowania dla twojego klucza, 
Któryś piastował w stolicy Piotrowej, 
Dałbym ci uczuć większą gorycz mowy. 
Pasterze, widział was Ewangelista, 
W owej niewieście, co ciałem nieczysta Cudzołożyła z ziemskimi królami. 
Ona, zrodzona aż z siedmiu głowami, 
Moc swą czerpała z dziesięciu swych rogów, 
Póki wdzięk miała dla jej męża cnota. 
Wyście, o zgrozo! ze srebra i złota Bez liku ziemskich natworzyli bogów, Od bałwochwalcy w czym się wy różnicie? 
On czci jednego, wy ich ze sto czcicie. 
Ach! 
Źródło złego płynęło i płynie Nie z nawrócenia twego, 
Konstantynie, 
Lecz z twych posagów danych w dobrej wierze, 
Na których pierwsi stanęli papieże. 
Podczas gdym jemu nucił pieśń tej nuty, 
Bądź gniew, bądź ostre sumienia wyrzuty Tak dojmowały boleśnie duchowi, 
Aż trząsł gwałtownie obiema stopami. 
Jam się podobał mojemu wodzowi, 
Który, pamiętam, zawsze rad mnie słuchał, 
Gdy duch mój w słowach szczerością wybuchał. 
I objął, wziął mnie na ręce po prostu, 
I szedł, jak zstąpił, drożyną tą samą, 
Do piersi mojej tulił się piersiami, 
Aż wyszedł ze mną na arkadę mostu, 
Gdzie czwarta z piątą połączą się tamą. 
Słodki swój ciężar tam powoli złożył Na skale śliskiej dla stóp podróżnika, 
Gdzie ledwo może skakać koza dzika Skąd widok nowy oczom się otworzył. Krąg VIII. 
Tłumok IV. 
Czarnoksiężnicy i wróżbici. Nowa męczarnia wierszem wyśpiewana Da treść dwudziestej z mojej pierwszej pieśni, 
Która opiewa kary potępionych. 
Skłoniony zajrzeć do rozwartej cieśni, 
Co się czerniła wśród skał rozszczepionych, 
A cała we łzach bolesnych skąpana: 
Widziałem duchy, krągłą jej doliną, 
Cicho płaczące, wciąż idą i płyną, 
Jako na ziemi lud za procesyją. 
Ci potępieńcy z wykrzywioną szyją, 
Skrzywione brody wspierali na krzyżu, 
Twarz ich wyraźnie była wykręcona Między łopatki grzbietu za ramiona. 
A szli wstecz, tyłem, tak idą od chwili Gdy zmysł widzenia przed się utracili. 
Może się komu na ziemi zdarzyło Widzieć tak zgiętych kurczem paraliżu, 
Nie widząc, nie śmiem wierzyć, że tak było. 
Mój czytelniku! jeśli Bóg cię skłania, 
Zebrać tu owoc z twojego czytania, 
Jeśli masz serce na boleść niegłuche, 
Osądź, czy mogłem ja mieć oczy suche, 
Widząc nasz obraz, nasze podobieństwo, 
Tak wykrzywione przez dziwne męczeństwo, 
I widząc łzy ich któż temu uwierzy!, 
Jak z ócz spadały bruzdą ich pacierzy. 
Zaiste, wsparty o skałę płakałem, 
A wódz mój wołał: Czyś rażon ich szałem? 
Tu litość żyje wtenczas, gdy zamarła! 
Gdzie tak zuchwali, co się nie zatrwożą, 
Przesądzać żalem sprawiedliwość bożą? 
Wznieś wyżej głowę, patrz, oto duch kroczy, 
Pod którym ziemia swą przepaść rozwarła. 
Wobec Tebanów, ledwo w przepaść wskoczy, Amfiaraus zapadł! Krzyk się szerzy Już on do szturmu jutro nie uderzy. 
Gdy go chłonęła w głąb ta przepaść dzika, 
Minos, co sądzi każdego grzesznika, 
Widzi, pierś jego z ramion się wytyka, Za to, że w przyszłość zagłębiał się okiem, 
Tutaj wstecz patrzy, wstecznym idzie krokiem. 
Patrz, 
Tyrezyjasz, co czarów zaklęciem Z męża w niewiastę zmienił się, dziw nowy! 
Przeobrażony od stóp aż do głowy. 
I wprzódy musiał laską czarnoksięską Dwóch sprzęgłych wężów zabić jednym cięciem, 
Nim się na powrót oblekł w skórę męską. 
Patrz, który idąc w zad zatacza brzuchem, 
To Aruns, głośny niegdyś wieszczym duchem. 
W góry od ludzi skrył się za żywota, Biała z marmurów kararyjskich grota Była mu domem, skąd mógł w każdej porze Patrzeć na gwiazdy, to na pełne morze. 
Ta, co włosami rozwianych warkoczy Kryje pierś, której nie widzą twe oczy, 
To Manto, niegdyś ziem i wysep siła, 
Niejedne lądy i morza zwiedziła, 
Aż przyszła w stronę, która mnie zrodziła. 
Młoda i piękna, w samym wieku kwiecie, 
Przez swego ojca śmierć osierocona, 
Gdy miasto Teby zdobył miecz Kreona, 
Przeżyła młodość, wędrując po świecie. 
Tam w pięknej ziemi, gdzie Alpy półkolem Ściskają Niemcy wyżej za Tyrolem, 
Tuż pod alpejską ścianą granitową, 
Leży jezioro, 
Benako je zową. 
Tysiąc strumieni, myślę, więcej może, 
Pomiędzy Gardą a Apeninami Kryształowymi leją się krużami W wodę, co drzemie w tym pięknym jeziorze. 
Trzy pogranicza tworzą jej wybrzeże, 
Gdzie z Trentu, z Bresci, z Werony pasterze, 
Razem swym trzodom błogosławić mogą, 
Jeśliby razem jechali tą drogą. 
Niżej, gdzie woda nad brzegi się wzbiera, 
Usiadła piękna twierdza Peskijera, 
Zdolna od wrogów swą kamienną tamą Bronić mieszkańców Bresci i Bergamo. 
Z czary jeziora wody przepełnione Wzbierają rzeką na łąki zielone, 
Ta Mincio zwana, bieży po dolinie Aż pod Gowerno, gdzie w rzece Po ginie. 
Dalej płaszczyzną nurtując krynice, 
Z wód ścieku tworzą stęchłe trzęsawice, 
Gdzie woda parą chorobliwą dysze. 
Tam sobie Manto obrała zacisze, 
Z dala od ludzi, nieznane nikomu, 
Gdzie się czarami bawiąc po kryjomu, 
Żyła lat wiele, aż wiekiem schyloną Taż sama ziemia przyjęła w swe łono. 
Wkrótce w to miejsce lud ciągnął tłumami, 
Obwarowane wokoło bagnami, Na kościach zmarłej miasto zbudowane Od miana Manty Mantuą nazwane. 
Niegdyś to miasto było więcej ludne, 
Nim Pinamonte przez rady obłudne Zniszczenia jego pierwszy osnuł wątek. 
To mówię tobie, gdyby się zdarzyło Słyszeć ojczyzny mej inny początek, 
Ażeby kłamstwo prawdy nie zaćmiło. 
Ja na to: Mistrzu! ty mówisz tak jasno, 
Słowo twe tyle ma dla mnie powagi, Przy jego blasku wszelkie drugich słowa Jak chłodne węgle przy zarzewiu gasną Powiedz, czy jeszcze jaka postać nowa Między tym tłumem jest godną uwagi? 
Bo tym się tylko troska moja głowa. 
Mistrz mówił. Ten, co dno tej jamy depcze A brodę zwiesza długą aż do pasa, 
Był wieszczkiem greckim, gdy Grecyja cała Do broni wszystek lud męski wzywała, 
Że ledwo który pozostał w kolebce, 
Dał znak w Aulidzie za radą Kalchasa Zerwać kotwice, łódź puścić na fale. 
Że on Eurypil, któż się nie domniema? 
Śpiewa go moje tragiczne poema, 
Które ty całe znasz tak doskonale! 
Drugi, co w żebra zapadłe ma boki, 
Był to Skott Michał, astrolog głęboki, 
Znał przy tym wszystkie czary i uroki, Widzisz Gwidona Bonatę, 
Asdente, 
Który by teraz wolał, zgadnąć łatwo, 
Lecz żal za późny, mieć szydło zatknięte W podeszwę buta i pociągać dratwą. 
Patrz, oto niewiast nieszczęśliwych grono, 
Które rzuciły igłę i wrzeciono, 
Aby głośnymi stały się wróżkami, 
Robiąc swe czary zaklęciem, ziołami. 
Chodźmy, już gwiazda, na której Kaina I ciernie widzą, zapadać zaczyna. 
Już pod Sewillą muska wody czyste, 
Zajmując rąbkiem półsferze dwoiste. 
Ostatniej nocy księżyc był okrągły, Aby on czasem, miej na to wzgląd ciągły, 
Nie szkodził tobie w tym głębokim zmroku. 
Mówił, a szliśmy nie wstrzymując kroku Krąg VIII. 
Tłumok V. 
Przedajni. Tak na most z mostu, mówiąc rzeczy inne, 
A których pieśń ta opiewać nie myśli, 
Przez skalne chrapy, progi niegościnne, 
Piąty z kolei, kiedyśmy już przyszli: 
Wytchnąwszy trochę, ciekawością ginę, 
Aby oglądać inną rozpadlinę Tych złych tłumoków, inne łzy daremne, Dno jej, widziałem, szczególnie jest ciemne. 
Jak w arsenale weneckim wśród zimy W dymiących kotłach war smoły widzimy, 
Aby nadpsute przez morskie odmęty, 
Już nieżeglowne naprawiać okręty, Ci smołę leją, ci tkają pakuły W szczel łodzi, którą podróże nadpsuły, Ci nowych statków budową zajęci, 
Ten struga wiosło, drugi linę kręci: 
Tak nie przez ogień, lecz przez bożą wolę Wrzały w tej jamie gęste wary smolne, 
Jak klejem lepiąc jej ściany okolne. 
Wydęte bąble na powierzchni waru, 
Ciągle, widziałem, pękały od skwaru: 
Podczas gdy oczy utkwiłem w tej smole, 
Wódz mówiąc: Strzeż się! strzeż się! mnie z zapałem Do siebie z miejsca przyciągnął, gdzie stałem. 
Jam się odwrócił, jak ów nieroztropny, 
Co bieży widok oglądać okropny, 
A patrząc, ledwie nie mdleje od trwogi. 
I diabeł czarny biegł mostem za nami, 
O jakże jego była postać dzika! 
Jak groźne gesta! 
Ciężkimi skrzydłami Szumiał, a lekko biegł na obie nogi: 
Barki spiczaste, widzę, nowe cudo! 
Na ostrych barkach unosił grzesznika, 
Jak hakiem szponą trzymając za udo. 
Z naszego mostu wołał zaperzony: Oto jest jeden z radców z Santa-Zita, 
Rzucaj go w jamę, panie Ostroszpony! 
Wracam, gdzie strona w takich dość obfita: 
Oprócz Bontura, tam każdy ladaco, 
Nie w Tak przemieni, gdy mu za to płacą. 
Rzucił go w jamę, a sam szybkostopy Biegł jak pies dworny za złodziejem w tropy. 
Grzesznik dał nurka i cały zbrukany Wypłynął na wierzch, ukryte szatany Za skałą, krzycząc taką groźbę gwarzą: Tu cię nie zbawi obraz z świętą twarzą. 
Tu pływacz lekko jak w Serchio nie pierzchnie, 
Jeśli mieć nie chcesz od naszych szpon znaków, 
Nie marszcz daremnie tej smoły powierzchnie. 
I weń wrazili więcej jak sto haków, 
Mówiąc: Tam na dnie tańcuj sobie w koło, 
Gdy możesz skraść co, to chyba pod smołą. 
Tak kucharz swoim trójzębem w naczynie Zatapia mięso, gdy na wierzch wypłynie. 
A mistrz: Oszukaj zgraję diabłów całą, 
Chyłkiem pół zgięty skryj się za tą skałą. 
Nie bój się o mnie, znam się z ich obrazą, 
Już ja w tym zgiełku byłem inną razą. 
I ledwo przeszedł przez mostu upusty, 
Dochodząc śmiałym krokiem pod most szósty, 
W krąg pogodnymi spoglądał oczyma. 
Wtem jak huragan, jakby psiarnia jaka, 
Co się obcesem rzuca na żebraka, 
Gdy żebrząc chleba u drzwi się zatrzyma, 
Szatany biegły ze dna skałoziemu, 
Wszystkie swe haki zwróciły ku niemu, 
A wódz mój wołał: Stój, rodzie obrzydły: 
Wpierw nim na wasze weźmiecie mię widły, 
Przyjdź który do mnie, niechaj mnie wysłucha, 
Może się gniew wasz nieco udobrucha. 
Jakby zahuczał grom jeden i drugi, 
Wszyscy krzyknęli straszliwymi wrzaski: Idź sam do niego, 
Przeklęty Ogonie! Jeden szedł, drudzy stali nieruchomie Podchodząc: Jestem rzekł na twe usługi. Czyżbyś mnie widział na tej skały złomie Zdrowym i całym, mimo wasze bronie, 
Bez woli bożej i niebieskiej łaski? 
Puść mnie! 
Bo niebo chce na twoją trwogę, 
Abym jednemu wskazywał tu drogę! I na te słowa mistrza rozdąsana Tak silnie pycha zgięła się szatana, 
Że z rąk mu widły upadły pod nogi I rzekł do swoich: Nie brać go na rogi! A mój wódz do mnie: Ty, co między skałą Siedzisz w pół zgięty, nie chyłkiem, chodź śmiało! Jam biegł do wodza jak więzień z swej celi, 
A diabli wszyscy naprzód się pomknęli, Widząc biegnących zdjął mnie przestrach nowy, 
By nie złamali warunków umowy. 
Tak drżąc Kaprony zdała się załoga Na łaskę stokroć liczniejszego wroga. 
Ja się tuliłem do wodza mojego, 
Ich gesta, twarze wciąż mając na oku, 
Którym patrzało z oczu nic dobrego. 
Spuścili haki, wtem jeden z natłoku: Chcecie? rzekł, ja go zadrasnę tym hakiem. Zgoda, idź! całym krzyknęli orszakiem. 
Szatan, co z mistrzem zagajał rozmowę, 
Do razu zgłuszył ich pogróżki nowe, 
Wołając: Cicho! cicho, 
Sowizrzale! Potem rzekł do nas: Dalej po tej skale Wam iść nie radzę, most szósty w ruinie, Jednak gdy dalej tak pilno wam w drogę, 
Tym stromym brzegiem zawróćcie swe kroki, 
Tam jest do przejścia drugi most z opoki. 
Później o godzin pięć jak w tej godzinie Wczora, o ile zapamiętać mogę, 
Tysiąc dwusetny sześćdziesiąty szósty Rok się zakończył, gdy mostu upusty Runęły w gruzy i drogę przerwały. 
Szlę mych szatanów, ażeby patrzały, 
Czy kto nie wytknął głowy na powietrze, Idźcie więc z nimi, was ich moc nie zetrze, 
Przy nich was żadna nie spotka przygoda. 
A wam ja karność zalecam w pochodzie: 
Waszym naczelnym będzie Jeżobroda, 
Sam Łapiduszo, 
Psiakrwi, 
Smoczypłodzie, 
Chodź Ostrohaku, 
Łasy, 
Drapigraco, 
Z wami Zęboknur, 
Gniewożar ladaco. 
Figlarzu, bierz mi za pas kurzą nogę, 
Ich przeprowadzić sforą, jak przystoi, 
Aż pod most, który jeszcze cało stoi. O mistrzu, rzekłem, cóż się stanie z nami? 
Jeżeli tylko sam dobrze znasz drogę, 
Bez tej piekielnej straży idźmy sami, 
Gdy ciebie zwykły rozum nie opuszcza. 
Patrzaj, jak strasznie zgrzytają zębami, 
Złem widocznie przegraża ta tłuszcza. 
A mistrz: Dlaczego trwożysz się i o co? 
Niech, jak chcą, pozwól, zębami klekocą, 
To ich grymasy zwykłe i swawole Z tymi, coś widział gorejących w smole. 
I szli na lewo przez kamienne zęby Na znak, że każdy ze swym wodzem zgodny, 
A wódz ich tyłem trąbił marsz pochodny. Ciąg dalszy. 
Hulanka szatanów. 
Widziałem jezdne na przeglądach roty, 
Szyk ich łamany, natarcie, odwroty, 
Widziałem w mieście Arezzo przed laty, 
Jako rabują podjazdowe czaty, 
Widziałem turniej, gdy na ostre gonią, 
Gdy w kolej trąby, to dzwony gomonią, 
Stosownie jakie hasła dają z wieży Dla narodowych i obcych rycerzy. 
Lecz nigdy trąba jazdę czy piechotę Nie poruszała na tak dziką notę, 
Nigdy tak sprzeczne tony, tak nieczyste, 
Nie brzmiały razem na morzu, na ziemi. 
Dziesięć szatanów szło w krok nasz za krokiem, 
O, towarzystwo okropne zaiste! 
Ale w kościele jestem ze świętymi, 
W sądzie z jurystą, w garkuchni z żarłokiem. 
Jednak badałem to smolne jezioro Z całą uwagą i tych, co w nim gorą. 
A jak grające delfiny przed burzą Skaczą nad wody i majtkom źle wróżą, 
Tak niejednego grzbiet nagi grzesznika Dla ulgi w bólu nad smolne powierzchnie Błyśnie, to na dno błyskawicą pierzchnie, A jako w stawie, przy ścieku poników, 
Trzoda żab z wody swe głowy wytyka, 
Podobnie głowy sterczały grzeszników. 
Lecz Jeżobroda gdy przyszedł, wespoły Szybko do wrzącej rzucali się smoły: 
Widziałem, myśląc teraz, czuję dreszcze, 
Jeden się spóźnił, nie dał nurka jeszcze, 
Jak widzim żabę na cichym wód łonie Zostaje jedna, kiedy druga tonie. 
A Drapigraca stojąc przy nim z bliska, 
Zahaczył jego osmolone włosy, 
Na brzeg jak wydrę dobył w okamgnieniu. 
Wiedziałem wszystkich szatanów nazwiska, 
Bo wybór diabli szedł na żywe głosy, 
I sami siebie zwali po imieniu. 
Wtem zagrzmiał diabłów krzyk i wrzask straszliwy: Sam, 
Gniewożarze, twym hakiem grzesznika Ściągnij po grzbiecie i drzyj go na łyka! A ja: Mów, mistrzu, kto ten nieszczęśliwy? 
Mój wódz do niego zbliżył się i mówi: Skąd i kto jesteś? On odrzekł wodzowi: Jam się urodził w królestwie Nawarry. 
Matka do dworskiej oddała mnie służby, Ojciec mój strwonił fortunę i zdrowie, 
Z niej ledwo został kęs na życie wdowie. 
Wkrótce mnie dworskie oślepiły blaski, 
A dumny z króla Teobalda drużby, 
Kryjomie pańskie frymarczyłem łaski, Za grzech ten w smolne wrzucono mnie żary. 
Zęboknur, który jak dzik wkoło pyska Dwa kły zakrzywia, stojąc tuż przed nami, 
Dał jemu uczuć, jak kaleczy kłami. 
Lecz mysz trafiła na koty nieuki, Już Jeżobroda potężnie go ściska I mówi: Odejdź, on nie uciecze. 
A obrócony do wodza, tak rzecze: Pytaj go, jeśli co chcesz wiedzieć jeszcze, 
Ja między nogi wziąłem go jak w kleszcze. 
Niech mówi, nim go rezerwą na sztuki. 
A wódz: Mów, duchu, czy tu, w waszym kole Jaki Łacinnik warzy się w tej smole? A on: Niedawno rozstałem się z jednym, 
Gdybym z nim skrył się, zwyczajem powszednim Od tych by haków zakryła mnie smoła. Dość cierpliwości, tu Ostrohak woła I widłą jego zahaczył o ramię, 
Aż kość ramienną hak na druzgi łamie. 
Chciał Drapigraca schwycić go za nogę, 
Lecz na spojrzenie srogie dekuriona Orszak dziewięciu uderzył na trwogę. 
Gdy ścichła trochę gawiedź rozjuszona, 
Mój wódz znów ducha kalekiego pyta: Kto jest ten, który ciebie rzucił w chwili, 
Gdyśmy przy brzegu twą postać zoczyli? On odpowiedział: Jest to mnich Gomita, 
Rządca Gallury, urna zabrukana, Mając w swym ręku wrogów swego pana, 
Tych puszcza, drugich do więzienia sadzi, 
W sposób, że z niego wszyscy byli radzi, Wielu dał wolność, ale brał ich złoto, 
Jak sam powiadał, i różną niecnotą W różnych urzędach brukał się wiek cały, 
Niemierny, był to szalbierz doskonały. 
Z nim często gwarzy Zanke z Lagodoro, O Sardyniji, choć im wargi gorą, 
Dosyć się z sobą nagadać nie mogą. 
Spojrzyj, ten drugi jak wytrzeszczył ślepie, 
Zgrzyta zębami i biciem wygraża, 
Lękam się, czy mi skóry nie wytrzepie. Wara, zły ptaku! Tak stukał Figlarza, 
Iskrząc oczyma naczelnik szatanów. Jeśli chcesz widzieć Lombardów, 
Toskanów, Przemówił znowu cień rażony trwogą: I ci, i owi przyjdą jak z rozkazu. 
Lecz niech w bok zejdzie orszak Ostroszpony, 
Strach mi ich zemsty, z miejsca niewzruszony Gdy świsnę, siedmiu zjawi się do razu, 
To nasze zwykłe hasło i nienowe, 
Gdy z warów smolnych wytykamy głowę. 
I na te słowa Psiakrew warknął pyskiem: O! 
Czy słyszycie, tak mówił z przyciskiem, Jaką wymyślił złość ten nicdobrego, 
Aby mógł wskoczyć do waru smolnego? Ale cień pełen figlów i wybiegów, Zaiste, odrzekł, złość knuję bezkarnie, 
Chcę moich braci przywabić do brzegów, 
By ich na większe narazić męczarnie. 
Tu Łapidusza nie stawił oporu I rzekł doń, mimo towarzyszów sporu: Jeśli w tę smołę przedsięwzięciem śmiałem Wskoczysz, za tobą nie pogonię cwałem, 
Tylko nad tobą skrzydła me zawarczą, Brzeg i wysokość niech będzie twą tarczą, 
Chcę tylko widzieć i przekonać siebie, 
Czy od nas wszystkich chytrzejszy bies z ciebie. 
Tu, czytelniku, poznasz figiel nowy: 
Szatani na bok odwrócili głowy, 
Nawarczyk wnet się rzucił do wybiegu, 
Skorzystał z chwili, już stanął na brzegu I jednym skokiem skacząc w smolne wary, 
Na nice diable wywrócił zamiary. 
Szatani stali z zasmuconą miną, Lecz ilem dostrzegł, między ich drużyną Stał najsmutniejszy sprawca ich kłopotu I rączym skrzydłem, myśląc, że go złapie, 
Poleciał krzycząc: Już cię mam w swej łapie. 
Daremnie, piętna wstydu już nie zetrze, 
Strach skorsze skrzydła miał od diabła lotu, 
Ten skrył się w smołę, on wzleciał w powietrze, Tak czatujący jastrząb na kaczora, 
Gdy ten nurkuje przed nim dnem jeziora, 
Precz leci cały wściekły i znużony. 
Łasy, gdy stali towarzysze smutni, 
Gniewny pogonił skrzydłem rozdąsanem I ciągle latał za drugim szatanem, 
O cień, co zniknął, szukając z nim kłótni. 
Podczas gdy oszust znikł wśród smolnej głębi, 
W grzbiet towarzysza zatopił swe szpony, 
Lecz Łapidusza, z czystej krwi Jastrzębi, 
Łasego wyzwał na oręż ten samy I oba padli wśród kipiącej jamy. 
Gorąca smoła rozjęła walczących, 
Lecz tam ich większa spotkała przygoda, 
Nie mogli podnieść piór do smoły lgnących. 
Nierad z wypadku ich wódz Jeżobroda, 
Śle czterech swoich, by krążąc brzegami W skok im na pomoc śpieszyli z hakami Ci brzegiem jamę obiegłszy w półkole, 
Na środek jamy haki wyciągnęli, 
Ratując wpadłych do smolnej topieli, Tak zostawiłem zagrzęzłych w tej smole. Krąg VIII. 
Tłumok VI. 
Obłudnicy: 
Kajfasz i inni. Szliśmy w milczeniu i bez towarzyszy, 
Jeden za drugim, jak dwa mnichy z celi, Diabli mi swoją kłótnią przypomnieli Bajkę Ezopa o żabie i myszy. 
Dwie części mowy, teraz i w tej chwili, 
Nie tyle z sobą podobne być mogą, 
Jak z ową bajką diabla bijatyka, 
Gdy zagajali bitwę i kończyli. 
Jak z jednej myśli myśl druga wynika, 
Strach pierwszy drugą przeraził mię trwogą, Myślałem sobie, ci diabli, zwiedzeni Z przyczyny naszej i okaleczeni Wzajem ranami i smolnym gorącem, 
Gdy ze złą chęcią ich gniew się ożeni, 
Polecą w trop nasz jak chart za zającem. 
Strach włos mój jeżył i ziębił mię mrowiem, 
Patrzając za się rzekłem: Ledwo dyszę, 
I mnie, i siebie skryj, mistrzu, w zacisze, 
Za ścianę skały, lękam się zawziętych Szatanów na nas i ich szpon przeklętych: 
Już, już za nami szum ich skrzydeł słyszę. 
Mistrz: Gdybym szkłem był podszytym ołowiem, 
Prędzej bym twego nie odbił obrazu, 
Jak w głąb twej duszy zajrzałem od razu: 
W tej chwili myśli twoje nie spostrzegły, 
Jak jednolice przez moje przebiegły, 
Tak że z nas obu jedną wziąłem radę. 
Jeśli ta skała tak na dół się kłoni, 
Że po niej zstąpim na drugą arkadę, 
Umkniem rojonej przez ciebie pogoni. 
Ledwo swe zdanie wyrzekł mistrz kochany, 
Biegły spragnione nas dognać szatany, 
A grzmiał skrzydłami ich legijon czarny. 
Mistrz mnie co prędzej w objęcia porywa, Tak matka w nocy, kiedy blask pożarny Zaświeci w okna, z pościeli się zrywa, 
Chwyta swe dziecko i w jednej koszuli Wychodząc bosa, w swój rąbek je tuli. 
Mistrz w dół ze skały, jak stoczona wstęga, 
Śliznął się grzbietem do drugiego kręgu, Nie jest tak szybki prąd wody u młyna, 
Gdy ją na koło pędzi wąska rynna, 
Jak on się stoczył, tuląc mnie jak syna. 
Ledwo dotknąłem stopą dna otchłani, 
Nad nami stali na skale szatani, Lecz o nich mało dbała moja troska, 
Bo dając w zarząd im Opatrzność boska Krąg piąty, kres ich wskazała potęgi, 
Aby nie śmieli w inne wkraczać kręgi. 
Tam napotkałem nową trzodę ludu: 
Duchy barwione szły leniwym krokiem, 
Płakały, mdlały z boleści i trudu, Głęboki kaptur zwisał nad ich okiem. 
Na wzór kolońskich skrojony kapturów Kapice zewnątrz lśnią od złotych sznurów A poły ołów podszywa ciężący. 
Za Fryderyka kapica znajoma Przy tych byłaby tak lekka jak słoma. 
O, zbyt na wieczność płaszczu mordujący Na lewo szliśmy z takimi duchami, 
Słuchając jęków, cierpiąc nad ich łzami. 
Ci nieszczęśliwi ciężarem zgarbieni Szli tak leniwo i ślimaczym ruchem, 
Że wciąż się z nowym spotykałem duchem. 
Rzekłem: Mój wodzu, może wśród tych cieni Są jacy sławni czynem lub imieniem? 
Idąc, nawiasem wskaż ich mi spojrzeniem. 
Jeden, toskańskiej słysząc mowy brzmienie, 
Zakrzyknął za mną: Wstrzymajcie swe kroki Wy, co tak szybko idziecie w tym ciemnie, Ty zaś, co pytasz, możesz sam ode mnie Słyszeć odpowiedź. 
I wódz mój bez zwłoki Stanął i mówił: Zaczekajmy chwilę, 
Krok z jego krokiem zgadzaj ile tyle. 
Krok mój wstrzymałem i widzę dwa cienie, 
Chęć ich być ze mną zdradzało spojrzenie, Poszedłszy ciężkim od ciężaru krokiem Patrzyły na mnie zezowatym okiem, 
Milcząc, a potem tak mówiły z sobą: On jest, zaiste, żyjącą osobą, 
O ile wnoszę z ruchów jego garła, Gdyby szła tędy para cieniów zmarła, 
Jakiż przywilej ich, w tym miejscu zwłaszcza, 
Iść upoważnił bez ciężkiego płaszcza? A potem do mnie: Ty, co z gór twych szczytów Zstąpiłeś w zbór nasz, smutnych hipokrytów, 
Kto jesteś? 
Nie gardź, odpowiedz mi, proszę. 
A ja: Gdzie płyną pięknej Arny wody, 
Tam życie wziąłem, spędziłem wiek młody, 
Z całych Włoch może w najpiękniejszym mieście. 
Wchodzę tu z ciałem, jakie zawsze noszę. 
Ale wy, którym odwilża jagody Boleść tak wielka, mówcie, kto jesteście, 
Skąd blask szat waszych, co tak lśni źrenice? Jeden z nich mówił: Te żółte kapice Są ołowiane, ołów nas przywala, 
Skrzypimy pod nim, jako skrzypi szala Pod swym ciężarem, powiem prawdę całą: 
W Bolonii bracią wesołą nas zwano, 
On Loderyngo, jam jest Katalano. 
Miasto nas twoje na urząd wezwało, 
Abyśmy byli pokoju stróżami Ileśmy dbali o ten pokój sami, 
Świadczy Gardingo dymem i gruzami. 
A ja mówiłem: O bracia, zła wasza. 
I zamilczałem, bom spostrzegł w tej skale, 
Że człowiek leżał jak kloc suchej kłody, 
Rozkrzyżowany pomiędzy trzy pale. 
On gdy mnie zoczył, z pala zwiesił głowę, 
Silnym westchnieniem dmuchnął w miotłę brody, 
A Katalano tak ciągnął rozmowę: Patrz, ten przybity, to duch Kaifasza, 
Nad którym cięży świętej krwi przekleństwo: 
Faryzeuszom wmówił, że należy Za lud człowieka skazać na męczeństwo. 
On, jak tu widzisz, w poprzek drogi leży, 
Aby czuł ciężar tych, co tędy idą: 
Z nim teść Ananiasz, wszyscy co z tej rady Dla żydów byli ich nieszczęść nasieniem, 
Skarani jedną karą i ohydą, 
W jamie, pod jednym tym łukiem arkady. 
Wtenczas Wirgili spojrzał z zadumieniem, 
Gdzie leżał człowiek sromotnie deptany, 
Na całą wieczność tak ukrzyżowany! 
Potem w te słowa rzekł do Katalana: Czy jaki otwór ma w prawo ta ściana, 
Abyśmy mogli wyjść z tych ciemnych dołów, 
Nie przyzywając tych czarnych aniołów? On odpowiedział: Stąd jak na rzut oka, 
Bliżej jak myślisz wznosi się opoka, 
Co od wielkiego kręgu nieprzerwanie Idąc, przerzyna te ciemne otchłanie, Lecz tu strzaskana, chyba wyłom tamy Obejdziesz gruzem kryjącym dno jamy. 
Mój wódz przez chwilę stał z spuszczoną głową I rzekł: O, jakże zwiódł nas ten obrzydły, 
Który grzeszników rad bierze na widły! Często w Bolonii mówił Katalano O figlach diabła wiele mi bajano, 
Ojcem go kłamstwa i oszustem zwano. 
Natenczas wódz mój odszedł wielkim krokiem, 
Z twarzą jak gniewu zaćmioną obłokiem: 
Rzuciłem duchy zgięte ciężarami, 
Idąc drogimi stóp wodza śladami. Kręg VIII. 
Tłumok I. 
Złodzieje. 
Fuccio. Gdy słońce w porze młodocianej roku Promiennym włosem po Wodniku brodzi A noc już dniowi nie narzuca zmroku, Jeśli ubieli ziemię zamróz ostry, 
Udając barwy swojej białej siostry, 
Lecz trwa niedługo i chłód swój łagodzi: 
Wieśniak, któremu braknie suchej paszy, 
Widząc wokoło bielące się błonie, 
Wraca do domu, załamuje dłonie, 
Jak nieszczęśliwy, co widmem się straszy, Potem wychodzi i pełen nadziei, 
Widząc weselszy świat po śnieżnej wiei, 
Pochwyca laskę i na łąk zielenie Z obór wesołe swoje trzody żenie Podobnie mistrz mnie przeląkł po niewoli, 
Gdym widział jego zachmurzone czoło, 
Podobnie maść on przyłożył, gdzie boli. 
Gdy nad strzaskaną przyszliśmy arkadę, 
On patrzał na mnie słodko i wesoło Jak u stóp góry, sam z sobą wszedł w radę i opatrzywszy skałę z każdej strony, 
Mnie otwartymi pochwycił ramiony. 
Jak ten, co pracę poczyna z baczeniem, 
Wpierw, co ma zrobić, rozważa myśleniem, 
Tak on, podnosząc mnie na wierzch opoki, 
Wskazywał palcem drugi głaz wysoki I mówił: 
Trzymaj dłonie w pogotowiu, 
Obejmij głaz ten, lecz wprzódy oczyma Rozpatruj pilno, czy twój ciężar strzyma. 
Jak się wpatrzyłem, nie była to droga Dla tych, co noszą kapice z ołowiu, Bo ja i wódz mój, tak lekki Wirgili, 
Ledwośmy z głazów na głazy kroczyli, Gdyby nie krótsza ścieżka między skałą, 
Sam nie wiem, co by z mym wodzem się stało, 
Mnie by pokonał trud, a w końcu trwoga. 
Lecz jako skały zwane Złe Tłumoki Pochyło schodzą w zrąb studni głębokiej, 
Każda dolina, którą się przebiega, 
Tu ma wyniosłość, tam spadzistość brzega. 
W końcuśmy doszli do progu opoki, 
Gdzie głaz ostatni czołem prostopadłem W dół się powalił i w otchłań się rzuca: 
Już mi zabrakło oddechu na płuca, 
Już iść nie mogłem dalej i usiadłem. Z wady lenistwa wyzuj się w tej dobie! Mistrz mówił, w puchu lub w pierzu kto lega, 
Temu do sławy za daleka droga, A kto na ziemi po krótkim przechodzie Bez wieńca sławy położy się w grobie, 
Ten tyle śladu zostawi po sobie, 
Co dym w powietrzu, co bańka na wodzie. 
Wstań, wolą ducha trud pokonasz snadnie, 
Duch w każdej walce tryumfator wroga, 
Gdy pod ciężarem ciała nie upadnie. 
Mamy do przejścia jeszcze dłuższe wschody, 
Nie dosyć przebyć skał tych wysep nagi, 
Niech ta uwaga doda ci odwagi. 
Wstałem z uczuciem rzeźwiącej ochłody, 
A piersi moje swobodniej dyszały, 
Mówiąc: Idź dalej, jam krzepki i śmiały! Szliśmy, a głazy przed nami, pod nami, 
Coraz wyższymi sterczały garbami, 
Szedłem bez przerwy gwarząc to i owo, 
Mocując wolę z słabymi siłami, 
Gdy z drugiej fosy głos przemówił słowo. 
Co mówił, nie wiem, choć byłem na szczycie Arkady mostu, co w poprzek otchłani Sklepiać swe łuki zawisła tam na niej. 
Głos mówiącego zdradzał gniew nieskrycie, 
Jam wzrok w dół spuścił, ale żywe oko Dna nie dościgło przez ciemność głęboką. Mistrzu! tak rzekłem po chwili niedługiej, Przechodźmy most ten, zstępujmy w krąg drugi. 
Bo stąd ja słyszę, a nic nie rozumiem, 
Widzę, nic jednak rozpoznać nie umiem. 
A mistrz: Zadosyć słusznemu życzeniu, 
Jako przystoi, odpowiem w milczeniu. 
I wnet przeszliśmy łuk mostu ten samy, 
Który przytyka aż do ósmej tamy, Wtenczas ujrzałem cały otwór jamy Dno jej zapełnia żmija, wąż, gadzina, 
Gdy wspomnę, jeszcze krew się we mnie ścina! 
Libijskie piaski nad brzegiem swych stoków Nie rodzą tyle płazów, hyder, smoków, 
Kraj ponad Morzem Czerwonym nie roni Tyle zabójczych pomorów i jadów. 
Przez te obrzydłe mnóstwa wężów, gadów Wylękły, nagi oddział potępieńców Biegł bez nadziei ujścia ich pogoni. 
Ręce ich na tył związane wężami, 
Wijąc się, węże w kształt ruchomych wieńców Bodły ich nerki ogonem, głowami. 
Z tych nieszczęśliwych jeden przerwał ciszę Przeciągłym krzykiem, kąsany od żmii W miejscu, gdzie ramię przytyka do szyi: 
I nikt tak szybko O lub J nie pisze, 
Jak on się ogniem zajął w okamgnieniu, 
I w proch się cały rozsypał w płomieniu. 
Lecz proch, co płomię zgryzło i rozwiało, 
Zebrał się w siebie i spoił się w ciało, Tak Feniks kona, jak bają po świecie, 
Tak się odradza co piąte stulecie, 
Karmi się w życiu nie ziarnem, rośliną, 
Lecz wonią, łzami, co z kadzideł płyną, Z mirry i nardu na palmie wysokiej Stos pogrzebowy przed zgonem układa, 
I w ogniu z dymem wzlatuje w obłoki. 
Jak człowiek, który sam nie wie, jak pada, 
Przez kurcz chorobny, czy przez moc szatana, 
Gdy wstaje, wodzi wokoło oczami, 
Dziwi go boleść, mdłość tak niespodziana: 
Podobnie grzesznik wstał z prochu przed nami. 
O, jak surowa sprawiedliwość Boga, 
Gdy zemsta jego tak straszna i sroga! 
Mój wódz, kto on jest, zapytał grzesznika. 
On odpowiedział: Widzisz Toskańczyka, 
Wpadłem w tę jamę, jeszcze nie ma roku. 
W życiu zwierzęcym całą rozkosz czułem I nie człowiekiem, byłem istnym mułem. 
Imię jest moje Fucci, a Pistoja Była to godna mnie jaskinia moja. 
A ja do wodza: Niech nie rusza kroku! 
Spytaj, w tę jamę wtrącono go za co? 
Znałem go, był on krewki i ladaco. 
Grzesznik to słysząc, nie unikał wzroku, 
Zwrócił się do mnie z twarzą obojętną, 
Na której smutne wstyd wycisnął piętno. W takiej mię nędzy duch przemówił potem Widząc, o! większym nabawiasz kłopotem Niż gdym się z moim rozstawał żywotem. 
Zadość uczynić twojej chęci muszę, 
Skradłem kościelne sprzęty i ozdobę, 
Winę zwalając na drugą osobę, Lecz wprzód nim wyjdziesz z tych piekielnych cieni, 
Gdybyś nie patrzał rad na me katusze, 
Daj ucho na głos nowej wieści mojej. 
Czarnych jak miotłą wymiotą z Pistoi, 
Lud i obyczaj Florencyja zmieni, Dolinę Magry Mars dymem zachmurza, 
Z jego obłoków zstąpi silna burza, 
I szał swój wywrze na piceńskie błonie: 
Z chmur błyskawicą zamigocą bronie, 
Walczący muszą broń na ziemię rzucić, 
I wszystkich białych huragan pochłonie. 
Taką nowiną chciałem się zasmucić. Krąg VIII. 
Tłumok VII. 
Ciąg dalszy: 
Przemiana. To rzekłszy, złodziej podniósł pięści obie, 
W każdej sterczała figa jak gwint w śrubie, 
A krzyczał bluźniąc: Boże, przyjm to sobie! Wtem wąż, i za to odtąd wężów lubię, 
Ścisnął za szyję bluźniercę, oszusta, 
Jakby rzekł: Więcej nie zbluźnią twe usta. 
Drugi ramiona w węzły i pierścienie Tak jemu związał i gryzł jego ręce, 
Że stał, jak gdyby skamieniały w męce. 
Pistojo! 
Zatlij żagwie w oka mgnieniu, 
Spal sama siebie i zniknij w płomieniu, 
Gdy w złym tak lubi płużyć twe nasienie. 
Pomiędzy piekła czarnymi kręgami Duch takiej pychy nie był wobec Boga, 
Nawet bluźnierca, co legł pod Tebami. 
Złodziej zmykając, nie przemówił słowa. 
Biegł za złodziejem Centaur, pogoń nowa, 
Krzycząc: Gdzie pyszny? 
Krótka jego droga! Wątpię, czy tyle jest gadów w Maremmie, 
Ile tam wężów krzyż dźwigał Centaura, 
Skąd się poczyna człowiecza figura. 
Na jego barkach z rozpiętymi skrzydły, 
Buchając ogniem, siedział smok obrzydły, 
Kto się doń zbliżał, trząsł żary na ziemię. 
Mistrz rzekł: To Kakus w Centaura postaci, 
Z jego przyczyny awentyńskie skały Często się krwawą posoką zbrukały, On się oddzielił od reszty swej braci, 
Bo jak wilk chytrze pasterzy napadał, 
Sąsiednie trzody rad po nocach kradał, 
Lecz dożył końca, złe broił niedługo. 
Sto razy ciął go Herkules maczugą, 
Choć tych cięć nie czuł i dziesiątej części. 
Już Centaur zniknął, gdy mistrz ciągnął mowę. 
Wtenczas pod nami jakieś duchy nowe Biegły samotrzeć, a każdy był nagi, Wodza i mojej uszliby uwagi, 
Gdy krzyk ich dziko w uszach zachrzęści: Kto wy jesteście? Mistrz z zapałem żywym Mówiący, mowę przerwał w oka mgnieniu. 
Ja ich nie znałem, lecz trafem szczęśliwym Jeden drugiego nazwał po imieniu, 
Gdy rzekł: Cianfa, gdzieżeś? 
Ja tu jestem. 
Uwagę mistrza chcąc zaostrzyć gestem, 
Pod nos od brody przytknąłem mój palec. 
Jeśli z pół wiarą będziesz, czytelniku, 
Słuchał, co powiem, tych dziwów bez liku, 
Nic w tym dziwnego, bo wyznam ci szczerze, 
Ja, com to widział, sam zaledwo wierzę. 
Gdym na te duchy oczy me obrócił, 
Wąż sześcionożny, potworny padalec, 
Z przodu jednemu aż na piersi wskoczył I na nim cały sam sobą zawisnął. 
Wnet mu średnimi łapami brzuch ścisnął, 
Przednie jak uścisk na barki zarzucił, 
Gryzł mu policzki i we krwi pysk broczył. 
Potem, gdy tylne łapy uda gniotły, 
Pomiędzy nogi wśliznął się ogonem, 
Którym wzdłuż krzyża wodził przez pacierze, Nigdy bluszcz silniej ramieniem zielonem Nie splótł się z drzewem, jak z nim ten gad-zwierze. 
Dwie te istoty tak razem się splotły, 
Tak się stopiły z sobą dwa stworzenia, 
Jak wosk przygrzany gorącem płomienia, 
I barwy swoje pospołu zmieszały: 
Tak papier, upał gdy czuje pożarny, 
Skręca się w zwoje, jeszcze nie jest czarny, 
Więcej brunatny, ale już nie biały. 
Dwaj drudzy patrząc, z podziwu krzyknęli: Jak ty zmieniony, spojrzyj, o Agneli! 
Ni w dwóch, ni jeden! Już ich obie głowy Stały się jedną, patrzącym się zdało, 
Że gad i człowiek tworzył jedno ciało: 
Ze czterech ramion dwa tylko zostało, Brzuch, tułów cały, lędźwie i golenie, 
Tworzyły widok cudacki i nowy, 
Takie potworne było przemienienie! 
I kształt przyrodny tak przeobrażony, 
Chwiejąc się krokiem w te i owe strony, 
Odszedł leniwo, niestety, po czasie! 
A jak jaszczurka, w skwarny dzień lipcowy Gdy krzak przemienia, pełna zwinnych ruchów, 
Skacząc przez drogę błyskawicą zda się, Tak mała żmija jednemu z dwóch duchów, 
Na brzuch skoczyła, świecąc na pół czarną, 
Pół modrą skórą, jakby pieprzu ziarno. 
I w tę część ciała żądłem go ujadła, 
Kędy w żywocie człowiek swej macierze, 
Nim wyjdzie na świat, pierwszy pokarm bierze, 
Potem jak długa pod nogi mu padła. 
Raniony żądłem żmii niżej żebra, 
W milczeniu na nią spoglądał i ziewał, 
Jakby go senność dręczyła lub febra. 
Patrzyli na się, dymem na przemiany Buchając ciągle, ta z pyska, ten z rany. 
Niech milczy Lukan z pieśnią, gdzie opiewał Zgon pośród gadów Sabella, 
Nazyda, 
Ja nie zazdroszczę przemianie Owida Kadmusa w smoka, 
Aretuzy w strumień, Przemiano moja, te obie zarumień, 
Dwóch natur wobec siebie, których ciało Gotowe było zmienić treść swą całą. 
Tak z człekiem gad się przeobrażał srogi, 
Gad szczepał ogon swój na dwie odnogi, 
A duch potężnie ścisnął obie nogi, 
Że ich złączenia nie dojrzałbyś śladu. 
I w kolej ogon rozszczepiony gadu Przybierał kształty wzięte od człowieka, 
Ten z siebie ciało, a ten łuskę zwleka: 
Ręce człowieka kryły się w podpasze, 
Gad krótkie nogi nad zdziwienie nasze Z przodu przedłużał, w miarę jak skrócona Ręka grzesznika wchodziła w ramiona. 
Plotąc się razem tylne nogi żmije Tworzyły członek, jaki człowiek kryje, 
Ten u grzesznika przyjął kształt dwunożny. 
Podczas gdy z ran ich dym buchając różny, 
Na przemian kształty ich krył barwą nową, 
Tu puszczał włosy, tam łuskę wężową, Ten padł, ów powstał z podniesioną głową, 
I dziko na się patrzący zbrodniarze, 
W oczach swych swoje zamieniali twarze: 
Stojący twarz swą zaokrąglał z pyska, 
Nawlekał ciałem, dwoje uszu tryska Z płaskich policzków, z zbytniej reszty ciała, 
Co w tył nie schodząc tam się zatrzymała, 
Nos ostry lepił i wargi wydymał. 
Ten, co się czołgał, pysk naprzód wysunął, 
Jak ślimak rogi, skrył uszy do głowy, 
Język człowieka skory do rozmowy Rozpadł się w widły z jednego kawała, Wąż skrył swój język i dym się zatrzymał. 
Pobiegła sycząc dusza w gad zmieniona, 
Drugi coś mówił i z góry nań plunął, 
Do gadu nowe wyciągnął ramiona I rzekł: Buoso, teraz gadu ciałem Czołgaj się tutaj, jak się ja czołgałem. 
Tak w siódmej jamie natura z naturą Mieniały kształt swój, kto to czytać raczy, 
Przez wzgląd na nowość niechaj mi wybaczy, 
Jeśli kreśliło niemistrzowskie pióro. 
Choć z trwogi w oczach było mi aż ciemno, 
Żaden z tych duchów nie skrył się przede mną, Z trzech jeden tylko, 
Pucio Sciancato, 
Był niezmienionym: ten, co zbiegł przed chwilą, To Kawalkante, nad którego stratą Pomimo woli płaczesz, o Gawillo! Krąg VIII. 
Tłumok VIII. 
Źli doradcy: 
Ulisses. Ciesz się, 
Florencjo! 
Twe skrzydła olbrzymie Przez ląd i morze szeleszczą w tej dobie, 
Nawet do piekła zaniosły twe imię. 
W kręgu złodziei, daj wiarę zaklęciu, 
Obywateli twych znalazłem pięciu, 
A co mnie wstydem rumieni i tobie, 
Zda się, nie robi wielkiego zaszczytu, 
Jeśli po ranu, w marzeniach przedświtu, 
Marzących sny są prawdziwsze niekiedy, 
Wkrótce się dowiesz, co ci życzy Prato Jeśli nieszczęście już cię nawiedziło, 
Co być musiało, nie przed czasem było, Bo w czas im dalej zajdzie moje lato, 
Więcej mi będą ciężyć twoje biedy! 
Wódz szedł i tymi szczeblami, co skały, 
Gdyśmy schodzili, dla nas wykowały, 
Powraca, ciągnąc mnie za swoją nogą. 
I tak samotną pośród głazów drogą Stopa się plącząc, między skał osęki, 
Postępowała za pomocą ręki. 
Jam się zasmucił i jeszcze się smucę, 
Po ile razy pamięć moją zwrócę Na dziwne, co tam widziałem, przedmioty, 
Zawściągam silniej wodze mego ducha, 
By swej nie stracił przewodniczki cnoty, I gdy mi gwiazda rai światłem błogiem Jakie bądź dobro, nie chcę być mu wrogiem. 
Jak w porze roku, gdy więcej palące Twarz swą najdłużej odkrywa słońce, 
Wieśniak na wzgórku wczasując przed nocą, 
Gdy komar brzęczy, a zamilknie mucha, 
Widzi w dolinie robaczki błyszczące, 
Gdy w ciemnych liściach winnicy migocą: 
Tak ja widziałem na dnie ósmej jamy Mnóstwo płomyków patrząc z wierzchu tamy. 
Jak ów pomszczony za się przez niedźwiedzi Za lekkomyślną niewiarę gawiedzi, 
Widząc ognisty rydwan Elijasza, 
Gdy zaprząg wichru w niebo go unasza, 
Tylko oczyma lekki płomyk tropił, 
Co się jak obłok w powietrzu roztopił: 
Tak na dnie jamy każdy kształt płomyka Ruszał się, kryjąc w swym wnętrzu grzesznika. 
Z mostu uwięzłem cały w tym widoku I gdybym ręką nie chwycił się głazu, 
Niepchnięty w otchłań upadłbym do razu. 
Wódz widząc moje wytężenie w oku, 
Rzekł: Tu duch każdy żyć w ogniu skazany, 
Chodzi płomieniem jak suknią odziany. 
Odpowiedziałem: Mistrzu, z twego słowa Na to, co widzę, pada jasność nowa: 
Mów, z tylu ogni migających w zmierzchu, 
Jaki to płomień, co rozdzielon z wierzchu, 
Jako ze stosu na dwie strony wionął, 
Na którym z bratem swym Eteokl płonął? Mistrz: Dyjomeda duch i Ulissesa Za karę wspólnej ich zdrady po zgonie W jednym płomieniu nierozdzielnie płonie, W nim płaczą sławnej zasadzki trojańskiej, 
Z której wyszedł piękny szczep rzymiański, W nim za łzy cierpią córki Likomeda, 
Co w swoim żalu ukoić się nie da, 
Umarła skarży jeszcze Achillesa, I w nim pokutę cierpią i karanie, 
Za uwiezione Palladium kryjomie. O! jeśli mogą przemówić z płomienia, 
Niech ci ta prośba za tysiąc próśb stanie, 
Pozwól mi czekać, nim dwoiste płomię Zbliży się do nas, wszak po tośmy przyszli. 
Patrz, z jaką żądzą ku niemu się chylę! A mistrz: Rad spełnię chwalebne życzenia, 
Lecz trzymaj język na wodzy milczenia, Ja mówić będę, odgadłem twe myśli, Bo ci grzesznicy w uprzedzeniu dzikiem Może, jak Grecy, wzgardzą twym językiem? Gdy płomień do nas zbliżył się, mistrz chwilę I miejsce ktemu wybrawszy stosowne, 
W tych słowach usta otworzył wymowne: Wy, w jednym ogniu jak dwóch w jednym ciele, 
O, jeśli miła wam mało czy wiele, 
Pisana, wielka moja pieśń na świecie! 
Stójcie, niech jeden z was powie poecie, 
Gdzie umarł, trudy skończywszy wędrowne? Starożytnego wierzchołek ogniska Zaczął się ruszać, o dziw niepojęty! 
Szumiąc jak płomień wiatrami rozdęty, I wierzch zwężony w kształcie obeliska Tam i sam wodząc, jak język gotowy Przemówić słowo, zabrzmiał tymi słowy: Gdym zbiegł od Cyrcy, jej więzień niestety! 
Z wyspy, skąd blisko do miasta Kajety, 
Już ani słodycz pocałunków syna, 
Ni stary ojciec, tęskniąca rodzina, 
Miłość wzajemna czułej Penelopy, 
Nie mogły wstrzymać wędrownika stopy: 
Chciałem świat poznać i zwyczaje ludów I opowiedzieć dzieje jego cudów. 
Zebrawszy szczupłą, lecz wierną drużynę, 
Na pełne morze w jednej łodzi płynę, Wody, co brzegi marokańskie liżą, 
Aż po hiszpański półwysep, ostrowy, 
Ile ich patrzy w morskie wód zwierciadła, 
Łódź białoskrzydła obleciała chyżo. 
Już mnie i moich wiek nachylił długi, 
Gdyśmy wpłynęli do morskiego gardła, 
Gdzie stoi wbity słup jeden i drugi, 
Jakby ostrzegał znak herkulesowy: 
Człowieku, tutaj kres twojej żeglugi! 
W prawo rzuciłem Sewilli wybrzeże, 
Na lewo Septy mauretańskiej wieże. O bracia! rzekłem, po tylu przygodach Rzucamy kotew na zachodnich wodach, A więc użyjmy tej reszty żywota. 
Zwiedźmy, wszak krótkim tu każdy z nas gońcem, 
Świat niemieszkalny tam dalej za słońcem! 
Myślcie, skąd człowiek swój początek bierze: 
On nie stworzony, aby żył jak zwierze, 
Cel jego trudów nauka i cnota. 
Tą mową, jakbym połechtał ostrogą, 
Zagrzani dalszą puszczają się drogą, 
Gdzie morze szerzej roztacza wód łona. 
Łódź ku wschodowi tyłem obrócona, 
Na lewo zwraca tor zuchwałej jazdy, 
Skrzydłami wioseł jak ptak upierzona, Z drugiej półkuli wszystkie nocne gwiazdy Patrzały na nas, gdy z pierwszej półsenne Spadając oczy mrużyły promienne. 
Księżyc pięć razy swe oblicze zmienne Zmienił od czasu, jakeśmy pływali Po tej bezbrzeżnej oceanu fali: 
Wtem się góra pokazała w dali, 
Tak wielkiej żywe nie widziało oko. 
Pierś naszą radość wypełnia szeroko, 
Lecz za radością w ślad rozpacz przychodzi: 
Zrywa się burza od nowego lądu, 
Uderza wichrem w sam przód naszej łodzi, 
Trzy razy wirem okręca ją prądu, 
Za czwartym snadź tak chciały sądy boże, 
Z szumem nad nami zamknęło się morze. Krąg VIII. 
Tłumok VIII. 
Ciąg dalszy. 
Gwido z Montefeltro. Płomień prostując ostrze i milczący Odchodził od nas jak szermierz od mety, 
Za przyzwoleniem słodkiego poety. 
Gdy oto, widzę, drugi płomień kroczy, 
Na swoje ostrze zwrócił moje oczy, 
Głosem, co szumiał zeń z trzaskiem i sykiem, Jak sycylijski byk żarem ziejący Co po raz pierwszy, i słusznie zaiste, 
Ryknął swojego budownika krzykiem, 
A potem ryczał jękiem nieszczęśliwych, 
Których palono w jego wnętrzu żywych, To ciało z miedzi, niejeden w złudzeniu Myślał, że wiercą bóle rzeczywiste: 
Tak zamkniętego ducha głos w płomieniu Nie mając ujścia trzask ognia udawał, 
Lecz gdy przez ostrze utorował drogę, 
Dał mu ruch, jaki jemu język dawał, 
Słyszałem, w takie zamienił się słowo: Ty, co lombardzką przemówiłeś mową, 
Mówiąc: 
Idź, dłużej pytać cię nie mogę, 
Chociaż przyszedłem za późno, nie w porę, 
O, nie odmawiaj, racz pomówić ze mną! 
Widzisz, że mówię, a jednak ja gorę. 
O, jeśli schodzisz w naszą otchłań ciemną Z słodkiej i pięknej Latynów krainy, 
Z której tu czynię pokutę za winy, 
Ciekawość ziomka przez litość uspokój, 
Mów, w Romaniji wojna jest czy pokój? 
Bo ja z latyńskiej matki życie wziąłem, 
W górach pomiędzy Tybrem a Urbinem. 
Słuchałem jeszcze z pochylonym czołem, 
Gdy mistrz mnie trącił i rzekł: Mów z Latynem! Mając odpowiedź już gotową w myśli, 
Bez zwłoki rzekłem: Duchu, któż określi, 
Jak jest Romania twoja niespokojna! 
Gdym odszedł, jawna nie wrzała w niej wojna, 
Rząd po staremu tyrański w Rawennie, 
Orzeł z Polenty wziął ją w dziób swój orli, 
I nakrył Cerwię sąsiednią skrzydłami. 
Posoką Franków zbroczony kraj Forli, 
Pod zielonego lwa leży szponami. 
Brytan z Werukio, on i jego szczenię, 
Co mogą śmiało Montagna zadławić, 
Rządzą w Rimini, tam jest ich siedzenie, 
Gdzie już przywykli swoje zęby krwawić. 
Ludem Faency rządzi starożytny Lew w gnieździe białym na tarczy błękitnej, 
Łaknący ciągłej w stronnictwach odmiany. 
Ludy osiadłe nad rzeką Sawijo, 
Podobnie jako gród ich zbudowany Pomiędzy górą a doliny szyją, 
Między niewolą a wolnością żyją. 
Teraz kto jesteś? 
Mów, o, nie bądź twardy! 
Względność umieją szanować Lombardy, 
Mnie mówiącemu odpowiedz nawzajem. 
Płomień sczerwieniał trochę swym zwyczajem, 
Wierzch zaostrzony tam i sam obrócił, 
Tchnął i wśród iskier te słowa wyrzucił: Gdybym ja mniemał, że tu z gościem gadam, 
Który na ziemię stąd wróci szczęśliwy, 
Płomień mój wnet by nieruchomym został, Lecz jeśli prawdę mówią, że nikt żywy Z tej się otchłani piekieł nie wydostał, 
Mało się troszcząc o wstyd, odpowiadam. 
Byłem żołnierzem, byłem franciszkanem, 
Biorąc sznur, w moją poprawę wierzyłem I mógłbym stanąć bez grzechu przed Panem, Alem skuszony był przez Arcymnicha, 
W grzech dawny jego wtrąciła mnie pycha, 
Wiedz i dlaczego, i przez co zgrzeszyłem. 
Gdym nosił ciało i kość wzięte z matki, 
Przebiegłość głównym była moim rysem, 
Z czynów mnie zwać by nie lwem, raczej lisem, 
Wykrętów moich znajdziesz żywe świadki, Mistrz w sztuce zdrady, zdradami mojemi Stałem się głośnym aż do krańców ziemi. 
Lecz gdy dożyłem sędziwego wieku, 
Gdzie każdy człowiek u dni swoich ścieku Rad zwija żagiel, zbiera liny statku, 
Co wprzód lubiłem, zbrzydło mi w ostatku. 
Pokutowałem za klasztorną kratą, 
Płacząc na moje upłynione lato, 
Jużem się cieszył, że do nieba zdążę! 
Faryzeuszów nowych pan i książę Grzmiał ciągłą wojną, siedząc w Lateranie, Nie Saraceny, żydzi, nie poganie, 
Wrogami jego byli chrześcijanie. 
Żaden z nich rogów księżyca nie zniża, 
Na ziemi pogan nikt nie utkwił krzyża. 
On w sobie zniżył wielkie namiestnictwo, 
Sam kalał ślubów zakonnych dziewictwo, 
Sznur mój miał za nic, który w owej chwili Więcej wychudzał tych, co go nosili. 
Lecz jak Konstantyn, gdy go trąd kaleczył, 
Wezwał Sylwestra, by z trądu uleczył, 
Tak on mnie wezwał, leczyłem, mnich lichy, 
Arcykapłana od gorączki pychy. 
Pytał o radę, jam stał zasromany, 
Bo mówił do mnie, jakby był pijany, 
I dodał: Z góry rozgrzeszam cię z winy, 
Naucz, jak zburzyć mury Palestriny. 
Ty wiesz, kto niebo otwiera, zamyka, 
Wiesz, że dwa klucze są w ręku klucznika, 
Lecz mój poprzednik nie znał ich użycia. 
Takie dowody niełatwe do zbicia Mnie uderzyły, wszedłem w radę z głową, 
Że lepiej mówić jak zostać niemową, 
I rzekłem: Jeśli gładzisz, ojcze święty, 
Grzech w mojej myśli tej chwili poczęty, 
Słuchaj, ja radzę ze szczerością całą: 
Wiele obiecuj, a dotrzymaj mało, 
Będziesz zwycięzcą na twojej stolicy. 
Kiedym umierał, w chwili mego zgonu, 
Wzywał mnie patron mojego zakonu, 
A wtem cherubin przyszedł czarnolicy, 
I rzekł do niego: Zakonny patronie! 
Robisz mi krzywdę, ja praw moich bronię, 
On być powinien w potępieńców gronie. 
Gdy mu z ust wyszła taka rada dzika, 
Odtąd ja za czub rad trzymam grzesznika, Odpust bez skruchy to niepodobieństwo! 
Rzecz niepodobna, godna mego śmiechu, 
Razem chcieć grzechu i żałować grzechu. 
Czyn ten potępia samo przeciwieństwo. 
O! 
Jak szalałem obłąkaniem dzikiem, 
Gdy on mnie porwał i zawołał z krzykiem: Możeś nie myślał, że byłem loikiem? I przed Minosem stawiać mnie sam zniknął. 
Sędzia ten ogon skręcił z osiem razy, 
Potem go ugryzł, a wściekły z obrazy: Oblec go w ogień wiekuisty!, krzyknął. 
Za grzech ten w jamę wrzucony na mękę, 
Noszę, jak widzisz ognistą sukienkę. 
To rzekłszy, odszedł płomień potępiony, 
Kręcąc, miotając swój wierzch zaostrzony. 
Ja i wódz szliśmy na arkadę tamy, 
Pod którą cierpią karę na dnie jamy Ci, co sumienie na bliźniego szkodę Śmieli obciążyć, wzbudzając niezgodę. Krąg VIII. 
Tłumok IX. 
Siejący niezgodę. 
Mahomet i Bertran Born. Nawet od więzów rymu w wolnej mowie, 
Raz, dwa rzecz jedną mówiąc, kto opowie Rany, krew całą, jaka tam się leje? 
Nie ma języka, co by wydał w słowie To, nad czym umysł tylko się dumieje. 
Gdyby zarazem zebrać w jednej chwili Wszystkich poległych Rzymian pod Kannami, 
Chcących fortunę przełamać odwagą, 
Gdzie dzieląc łupy zwycięska Kartago, 
Jak pisze Liwiusz, który się nie myli, 
Rzymskie pierścienie mierzyła korcami, I tych, co walcząc przeciw Guiskarda, 
Czuli po cięciach, jak stal jego twarda, 
I tych, co kości jeszcze dziś zbieramy, 
Pod Kaperano i Taglijakozzo, 
Gdzie Konradyna, dziwo niepojęte! 
Bez broni podstęp pokonał Alarda: 
Wszystkie te członki skłute lub odcięte Patrzących mniejszą raziłyby zgrozą Jak straszny widok tej dziewiątej jamy. 
Z dziurawej kadzi mniej wina wyciecze, 
Ile krwi ciekło z rozciętego ducha, 
Od samej brody aż poniżej brzucha, Z kolan drgające zwisały jelita, Widziałem serce, część wnętrza okryta Raziła oczy czerwonością nagą. 
Podczas gdym jego oglądał z uwagą, 
Spojrzał, rękoma pierś rozdarł i rzecze: Patrz, ja, 
Mahomed, jak siebie kaleczę! 
Przede mną Ali cały we łzach kroczy, 
Twarz mu po czaszkę jedna rana broczy, Szatan tu stoi i z naszej gromady Każdego bierze na ostrze swej szpady, Gdy kończym obrót swej bolesnej drogi, 
Tu choć najszersza zamyka się rana W chwili, gdy stajem przed mieczem szatana. 
Lecz ty, kto jesteś, co stoisz bez trwogi? 
Może niedługo skoczysz z tej wyżyny, 
Gdzie ciebie strącą twoje własne winy? On nieumarły, nie lżyj go bezkarnie! 
On nie na męki wstąpił w wasze progi, 
Lecz aby wszystkie tu poznał męczarnie: 
Zmarły żywego, po nowej mu drodze, 
Przez całe piekło z wyższej woli wodzę. 
Mistrz rzekł i dodał: Prawdzie nie skłamałem. 
A na dnie jamy wszyscy potępieńce Stanęli, patrzą na mnie gronem całem, 
Zapominając z podziwu o męce. Jak ujrzysz słońce, powiedz Dulcynowi Jeśli tu prędko zstąpić nieochoczy, 
Niech skupi żywność, śniegiem się otoczy, Bo jak ci mówię, bez śniegu i głodu, 
Nowarczyk w górach niełatwo go złowi. 
Tak z podniesioną stopą do pochodu, 
Duch Mahometa mówił, potem nogę Na dłuż prostując poszedł w swoją drogę. 
Duch drugi z krtanią przebitą, kaleki, 
Z nosem rozciętym pod same powieki, 
I z jednym uchem od lewego oka, 
Stanął, z nim całe wstrzymało się grono: 
Duch patrząc na mnie z twarzą zadziwioną, 
Otworzył gębę jak jamę czerwoną, 
Którą broczyła świeża krwi posoka, 
I rzekł: Schodzący tu gościu bez winy, 
Jeśli nie ludzi wielkie podobieństwo, 
Widziałem ciebie pomiędzy Latyny. 
Przypomnij sobie Piotra z Medicyny! 
Idąc z Wercelli smugiem do Markabo Ostrzeż ode mnie dwóch najlepszych z Fano, 
Andziolello i Gwido ich miano, 
Że niespodziane czeka ich męczeństwo. 
Gdy zmysł proroczy widzi tu niesłabo, 
Wrzucą ich w morze w porcie Katoliki, Bo od Majorki do Cypru zatoki Neptun nie widział nigdy takiej zbrodni, 
Gdzie wciąż koczują greckie rozbójniki. 
Zdrajca rządzący, chociaż jednooki, 
Krajem, którego duch, co za mną kroczy, 
Nie chciałby nigdy widzieć w żywe oczy, 
Sprosi ich w gości, zdradzi najniegodniej, 
Czym ich uwolni od ślubów ofiary Przeciw wiejącym wiatrom od Fokary. Gdy chcesz, odrzekłem, abym tam wysoko Mówił o tobie w twoim ziemskim raju, 
Kto ten nieszczęsny, wskaż mi go na oko, 
Któremu było tak gorzko w tym kraju? Do towarzysza duch wyciągnął rękę, 
Na oścież jemu otwierając szczękę, 
Krzyczał: Patrz teraz, to on, lecz nie mówi: 
On myśl wątpiącą uśpił Cezarowi, 
Twierdząc, że zawsze niebezpiecznie czekać, 
Zamiar dojrzały do czynu odwlekać. 
Jakże przeraził mnie wrażeniem dzikiem, 
Ze swoim w krtani uciętym językiem, 
Ten Kurion niegdyś tak zuchwały w mowie. 
Duch drugi obie miał ucięte ręce, 
W zmroku wywijał tępymi ramiony. 
Krwią, co z nich ciekła, cały oczerniony, 
I krzyknął, krzyk ten aż mi szumiał w głowie: Przypomnij Moskę, przebóg, ja to rzekłem: Koniec koroną powinien być czynów! Z tych słów urosły kłótnie florentynów. I śmierć twej całej rodziny! dodałem. 
On wtenczas z bólu łypiąc okiem wściekłem, 
Odszedł jak gdyby już oszalał w męce. 
Ja wciąż na trzodę piekielną patrzałem, I to widziałem, czego bez dowodu Nie śmiałbym w pieśni opowiadać mojej, 
Gdyby nie dobry nasz świadek, sumienie, 
Które pod zbroją czystości swojej Serce umacnia, zagłusza zwątpienie. 
Widziałem, wierzcie na słowo poety, 
Tułów bez głowy, jako inne cienie Szedł równie dobrze sporym krokiem chodu, 
A w ręku trzymał swą uciętą głowę, Głowa na włosach na obraz latarni Zwieszona, z gestem bolesnym męczarni Patrzając na nas, mówiła: 
Niestety! 
Tułów przejrzysty jak szkło kryształowe Sam stał się lampą i razem w tej chwili Dwoje ich w jednym, jeden w dwojgu byli. 
Ile to widmo było rzeczywiste, 
Pan nasz i mściciel wie o tym zaiste! 
Tułów podszedłszy pod szyję mostową, 
Wzniósł w górę rękę z całą swoją głową, 
Ażeby do nas przybliżyć swe słowo, 
Które tak brzmiało: Gościu nieumarły, 
Patrz, jakie męki na mnie się wywarły, 
Patrz, czy jest większa od mojej tortura? 
Jeśli mną zająć chcesz ciekawość czyją, 
Wiedz, że ja byłem Bertrandem z Bornijo Dałem złe rady młodemu królowi, 
Jątrzyłem syna przeciwko ojcowi: 
Sam Architofel nie gorszym się wyda, 
Co Absalona jątrzył na Dawida. 
Za to żem dzielił, co łączy natura, 
Chodzę tu, przebóg, jak bezgłowa mara, I słusznie, jaka zbrodnia, taka kara. Krąg VIII. 
Tłumok X. 
Fałszerze. 
Alchemiści. Rozmaitymi tłum ludu ranami Tak moje oczy upoił w tej chwili, 
Że pragnął spocząć i trzeźwić je łzami. Co tak spoglądasz? przemówił Wirgili, Czemu tak pilno patrzą twe powieki Na tłum tych cieniów tak smutnie kaleki? 
Tegoś nie robił przy drugich tłumokach: 
Gdy chcesz policzyć, duchów tu jest ile, 
Pomyśl, ta jama wykuta w opokach, 
Ma w swym obwodzie dwadzieścia dwie mile. 
Księżyc już zaszedł pod nasze podnóże, 
Odtąd dość krótki szanuj lot chwil czynnych, Czas dozwolony do pielgrzymki twojej, Jeszcze masz widzieć wiele rzeczy innych, 
O których może myśl twa ani roi. 
Odpowiedziałem: Gdybyś spojrzeć raczył Na powód, co tu wzrok mój tak zahaczył, 
Dłużej mi patrzeć pozwoliłbyś może? Wódz szedł, ja za nim z wolna sunąc nogą, 
Dodałem jeszcze, wciąż mówić ochoczy: Tam, skąd utkwione odjąłem me oczy, 
W jamie, co w skał tych zapadła krawędzie, 
Myślę, swej winy płacze duch mój krewny, 
Która tam jego kosztuje tak drogo! Mistrz odpowiedział: Hamuj pociąg rzewny, 
Dłużej tym duchem nie rozrzewniaj myśli, 
Marz o czym innym, gdzie on jest, niech będzie. 
Widziałem jego w chwili, gdyśmy przyszli Na łuk mostowy, on cię zauważał, 
Wskazywał, żywo palcem ci pograżał, Słyszałem, jak nań jeden duch przeklęty: 
Geri del Bello, po imieniu krzyknął, 
Lecz tyś był hrabią z Hetfortu zajęty, 
W to miejsce wtedy spojrzałeś, gdy zniknął. 
A ja: Śmierć jego, której wstyd podziela Krew nasza, od nas wygląda mściciela, Dlatego, myślę, z uczuciem pogardy, 
Nie mówiąc do mnie, odszedł duch ten hardy, 
Co go w mej duszy jeszcze droższym czyni. 
Tak mówiąc szliśmy do pierwszej przystani, 
Skąd mógłbym widzieć dno innej otchłani, 
Gdyby być mogło świetlej w tej jaskini. 
Gdym już od mostu stał o kilka kroków, 
Gdzie był ostatni klasztor Złych Tłumoków, 
Krzyki boleści, co w mej czułej duszy, 
Ile ich było, razem się zmieniły W żelazne strzały, tak serce raniły, 
Tak, że rękoma zatykałem uszy. 
W miesiącu sierpniu społem tłum zebrany Chorych z Maremmy i Waldikijany I co w sardyńskich szpitalach się mieści, 
Dałby chyba obraz tych boleści. 
Z jamy buchały podobne wyziewy, 
Jakimi dysze zgangreniałe ciało. 
I zwróciliśmy krok nasz na brzeg lewy, 
Który się długo jedną ciągnie skałą, Spojrzałem w otchłań, gdzie na dnie jej łoża Karze fałszerzy sprawiedliwość boża. 
Nie mógł smutniejszy być widok w Eginie, 
Gdzie tysiącami chory lud wymierał, 
A mór zwierzęta i płazy pożerał, Gdzie, jeśli wierzyć na poetów słowo, 
Z nasienia mrówek wylęgły na nowo Lud ją zaludnił, zwany Mirmidony, 
Jak widok duchów w tej ciemnej dolinie, 
Jakby stos trupów bezładnie zrzucony. 
Ten brzuchem cały do ziemi przypada, 
Ów głowę skłonił na ramię sąsiada, 
Ci na czworakach pełzają jak gady. 
A szliśmy milcząc jako dwa niemowy, 
Słuchając, patrząc na chore gromady, 
Niezdolne dźwigać bezwładne tułowy. 
Dwóch wzajem na się opartych siedziało, 
Strupy im całe cętkowały ciało, Jak zgrzebłem żywo pociąga stajenny Przed przyjściem pana, choć ziewa półsenny, 
Tak ci po strupach paznokciami wodzą, 
Przez co bolesne swe świerzby łagodzą, 
Przeciwko którym już nie było środka, Jak pod kucharskim nożem pstrąg lub płotka Miece łuskami, tak strupów kawały Spod ich paznokci jak łuska leciały. Ty, co jak garbarz przez smutną konieczność, Rzekł wódz mój, skórę chropawą pryszczami Wyprawiasz, gładząc paznokcia ostrzami, 
Mów, czy się spotkam tutaj z Latynami? 
Oby twój paznokć nie stępiał przez wieczność! Tutaj w nas obu dwóch Latynów witasz! Rzekł jeden z płaczem, ktoś ty, co nas pytasz? Mój wódz tak mówił: Jestem duch i oto Schodzę tu razem z żyjącą istotą, 
By całe piekło poznał chodząc ze mną. 
Dwa cienie łamiąc podporę wzajemną, 
Ze drżeniem ku mnie zwrócili się oba, Na wieść tę wszyscy zerwali się społem. 
Mistrz rzekł: Mów teraz, co ci się podoba. 
Rad z przyzwolenia tak mówić zacząłem: Niech pamięć o was czas, co wszystko gładzi Wskrzesi od wschodu słońca do zachodu, Kto wy jesteście, z jakiego narodu, 
Że wśród mąk takich wam tu serce radzi Przede mną z chęcią otworzyć się szczerą? Cień rzekł: Arezzo jest moja kraina Kazał mnie spalić z Syjeny Albero, 
Chociaż tu inna wtrąciła mnie wina. 
Wprawdzie z nim mówiąc napomknąłem żartem, 
Że ze mnie dzielny powietrzny latawiec, On człowiek małej głowy a ciekawiec, 
Chciał, abym odkrył sztuki tajemnicę, A że nie byłem Dedalem w praktyce, 
Spłonąłem za to, żem kumał się z czartem. 
A że był ze mnie alchemik imienny, 
Minos niemylny w sędziego pojęciu, 
Wtrącił mnie w Tłumok ostatni z dziesięciu. Oprócz Francuzów, mówiłem poecie, Więcej próżnego narodu na świecie Nie ma zaiste jako lud z Syjeny. 
Wtenczas to słysząc, drugi trędowaty, 
Mówił: Z nich pierwszym wyjątkiem jest Strikka, 
Który wydawał pieniądz przyzwoicie, 
Trwonił kapitał, gdy brakło intraty, Drugim Nikolo, co pierwszy użycie Zbytkowne odkrył wonnego goździka Mógłbym wyłączyć inne pasibraty, 
Z tych Asciano winnicę bogatą, 
Wielki las przejadł i Abbagliato Dowiódł, że jemu w głowie niepstrokato. 
Lecz iżbyś wiedział, kto twoim wykrzykom Taki wtór trzyma przeciw sieneńczykom, 
Skieruj twe oczy do mojej figury, 
A w twej pamięci rysy me odżyją. 
Ja za pomocą alchemiji złoto Rad fałszowałem, jam cień Kapokijo! 
Możesz przypomnieć, że byłem niecnotą A przy tym małpą wyborną z natury. Ciąg dalszy. Gdy za Semelę gorączką obrazy Junona wrzała przeciw krwi tebańskiej, 
Spędzając na nich gniew po wiele razy, 
Widząc swą żonę Atamas szatański Wchodzącą w progi z dwojgiem małych dzieci, 
Krzyknął jak wściekły: Rozciągajmy sieci, 
Lwica z lwiątkami w ich przeguby wleci. 
I jedno dziecko, 
Learkiem nazwane, 
Porwał i cisnął o twardą skał ścianę, 
A matka, myśl tę snadź rozpacz natchnęła, 
Z drugim ciężarem swoim utonęła. 
Kiedy Fortuna twarz swą odwróciła Od wielkich Trojan, tak że jednej chwili Społem królestwo i króla stracili, 
Hekuba smutna, niewolnica chora, 
Płacząc nad ciałem swego Polidora, 
Jak pies szalona w swej boleści wyła, 
Tak boleść wszystkie jej zmysły zmąciła! 
Jednak Tebanie i Trojanie wściekli, 
Choć tyle zwierząt i ludzi wysiekli, 
Nie pastwili się z okrucieństwem takiem: 
Dwa cienie nagie biegły jednym szlakiem, 
Gryząc się w biegu, jak wieprz wszystkim w oczy Rzuca się, gdy z swej zagrody wyskoczy. 
Jeden z nich, biegnąc, wpadł na Kapokiję, 
W kark jemu pięścią grzmotnął ponad uchem, 
Zwalił, po ziemi ciągnął go za szyję, 
Gracując drogę Kapokija brzuchem. 
A Griffolino, z przestrachu wielkiego Drżąc, mówił do mnie: To duch Jana Skiki, 
Tak wszystkich dręczy ten szaleniec dziki. Jeśli ten drugi duch cię nie uszczyknie Zębem lub szponą, wołałem do niego, Powiedz mi wprzódy, kto on jest, nim zniknie. 
A on: To Myrry starożytnej dusza, 
Która do ojca czuła upał żywy, 
Przeciwko prawu miłości uczciwej, Pragnąc grzech ukryć w kryjomym niewstydzie, 
Ojca pod cudzą postacią spokusza, 
Podobnie jak duch, który oto idzie! 
Znęcony zyskiem końskich stad królowy, 
Wybieg zaiste cudacki i nowy, 
Zamiast Donata w łóżko się położył, 
Skłamał testament i znów z grobu ożył. 
Gdy znikli z oczu mych ci dwaj okrutni, 
Wnet odwróciłem ciekawe spojrzenie, 
Patrzeć na inne tam leżące cienie. 
Jeden cień byłby podobny do lutni, 
Gdyby miał otwór jego brzuch obrzydły, 
W miejscu, skąd ciało rozdziela się w widły: 
Puchlina wodna w jego ciele całem Zmieniając kształty przez wilgoci chore, 
Rozwarte usta zwiesiła do brody, 
Jako suchotnik, gdy pragnieniem gore. Wy, których wita z podziwem ta jama, Cień mówił, patrzcie na mistrza Adama! 
Czegom zapragnął, żyjąc wszystko miałem, 
Teraz, niestety, pragnę kropli wody. 
Małe strumyki, co żywią nurt Arny, 
Płynąc z pagórków zielonych Kasenty, 
Z rzeźwiącą treścią, przejrzyste aż do dna, 
Ciągną tam oczy tu z wieczności czarnej, Bo ich obrazu marzone ponęty Więcej mnie trawią jak puchlina wodna. 
Tu Sprawiedliwość z swoim sądem w zgodzie, 
Tym samym miejscem, gdziem grzeszył, mnie bodzie, 
By więcej westchnień wydostać z grzesznika. 
Tam jest Romena, gdziem oprócz psot wiela Fałszował pieniądz z popiersiem Chrzciciela, 
Za co spalono żywcem fałszownika. 
Lecz gdybym spotkał tu duchy Gwidona I Aleksandra, i obu ich brata, 
Jeszcze bym tego nie mieniał widoku Na Fontebrandę, co stoi w mym oku. 
Już jeden pono tu zstąpił ze świata, 
Jeśli wieść do mnie doszła nieskażona Z ust innych cieniów, ale co mi po tem, 
Gdy ja tu leżę jak przybity młotem! 
Gdybym tak lekki był, że zrobić mogę W sto lat krok jeden, już poszedłbym w drogę, 
Szukając jego w tej wielkiej przepaści. 
Która w obwodzie ma mil jedenaście A wszerz pół mili. 
Zły duch, co w nich siedzi. 
Skusił mnie radą tych hrabiów Romeny, 
Abym w mennicy bił takie floreny, 
W których jest najmniej trzy karaty miedzi. 
Rzekłem do niego: Wskaż tych dwóch na imię, 
Co tam na prawo leżą razem w dymie, 
Jak zimą dymiąc parą z mokrej ręki? Tak ich znalazłem, odpowiedział wtedy, 
Gdy mnie w tę otchłań wtrącono na męki, 
I wątpię, z miejsca czy ruszą się kiedy? 
To cień świadczącej krzywo Putyfary, 
Drugi Grek Sinon, co oszukał Troję, W zgniłej gorączce tu leżą oboje, 
Z ciał swych cuchnące wyziewając pary. 
Cień pierwszy zemstę warzący w milczeniu, 
Że śmiał bezczelną nazwać po imieniu, 
Pięścią w brzuch twardy Adama uderzył, 
Który jak bęben huk daleki szerzył, 
Mistrz Adam wzajem dłonią niemniej twardą Odbił policzek mówiąc doń ze wzgardą: Choć mi puchlina poruszyć się broni, 
O! do wybitej dość ruchu mam w dłoni. 
Na to cień drugi: Gdyś na stos wstępował, 
Pewnoś tak żywo ręką nie szermował, 
Lecz miałeś równie, może więcej, żywą Rękę, gdy biłeś monetę fałszywą. 
Opuchły tak rzekł: Nie kłamie twe słowo, 
Lecz gdzieś był z swoją prawdomówną mową, 
Kiedy o prawdę pytano się w Troi? Jam fałsz powiedział, Grek odparł na nowo, A tyś fałszował pieniądz najniegodniej. 
Jam winny jednej, a ty mnóstwa zbrodni. Czy koń drewniany na myśli ci stoi? Cisnął żart mówca, co miał brzuch wydęty, Świat za mną woła: bądź, kłamco, przeklęty! Niech ci nawzajem tak Grek mówił w gniewie Język pragnienie spali jak zarzewie, 
Niech zgniła woda tak twój brzuch wydyma, 
By jak zagroda stał ci przed oczyma. 
A mincarz: Bluźnisz na twą gębę całą, 
Bo jeśli pragnę i mam spuchłe ciało, 
Tyś sam w gorączce i gore ci głowa. 
Ażebyś lizał Narcyza zwierciadło, 
Krótka by ciebie skłoniła przemowa. 
Gdym był zajęty ich kłótnią zajadłą, 
Mistrz rzekł: Czas, abyś tę gawiedź porzucił, 
Niewiele braknie, bym z tobą się skłócił. 
Na głos ten jam się do mistrza obrócił, 
Ogromnym wstydem spłoniony na twarzy, Podobny temu, co nieszczęście marzy, 
A marząc życzy, by to, co się śniło, 
Snem się rozwiało, jakby nic nie było. 
Chciałem przemówić, wstyd mi uciął słowa, 
Choć wola z winy tłumaczyć się radzi, 
Ze wstydu przed nim stałem jak niemowa. 
Mistrz rzekł: Wstyd mniejszy większe winy gładzi, 
Uspokój siebie i nie patrz tak smutnie: 
Gdy czasem trafisz na podobne kłótnie, 
Gdzie ludzie w mowie nie dosyć są skromni, 
Że, wódz twój, jestem przy tobie, przypomnij! 
Bo chcieć łakomie słuchać lada bredni, 
Chętka ta zdradza umysł dość powszedni. Do kręgu IX. 
Studnia. 
Olbrzymi. 
Anteus osadza poetów na dnie piekła. Język, co wprzódy zranił mnie do tyla, 
Żem spłonął wstydem, wnet balsam żądany Podał i leczył jak włócznia Achilla, 
Co i raniła, i leczyła rany. 
I milcząc szliśmy od tej smutnej jamy, 
Brzegiem krążącej wokoło niej tamy, Tam nie noc, zmrok był pół nocny, pół dzienny, 
Widziałem tylko szary grunt kamienny, 
Lecz echo za mną dźwiękiem rogu grało, 
Dźwiękiem, co mógłby zagłuszyć trzask grzmotu. 
W stronę, skąd dźwięk ten pobrzmiewał za skałą, 
Oczy z uwagą obróciłem całą. 
Nie tak straszliwie Roland do odwrotu Dął w róg wojenny, gdy z chrześcijan żalem Karloman przegrał bój pod Ronsewalem Podniosłem głowę, nad poziom opoki, 
Zda się z jej gruntu, tłum wieżyc wyrasta, 
Dlatego rzekłem: Widzę mur wysoki, 
Mistrzu, jakiego to widok jest miasta? A mistrz: Tyś w błędzie, bo patrzysz z daleka, 
Gdy przyjdziesz bliżej, uzna twa powieka, 
Jak oddalenie fałszuje zmysł wzroku, 
Więc trochę więcej przyspiesz twego kroku. 
Wziął mnie za rękę i czule ją ściska, 
I mówi: Nim ten przedmiot ujrzysz z bliska, 
Aby mniej dziwnym zdał się, jak widzimy, 
Wiedz, że nie wieże to są, lecz olbrzymy, 
Od stóp po biodra sami i bezludni, 
Wokoło zrębów stoją w wielkiej studni. 
Jak wzrok wśród mglistej uwięzły ciemnoty Z wolna odkrywa ukryte przedmioty, 
Gdy mgła spadając ze światłem się zetrze, Tak przerzynając to ciemne powietrze, 
W miarę jak szedłem pod studni tej progi, 
Błąd mój się rozwiał, a wzrastał chłód trwogi Jak wieże zamku Monteregijone Tworzą okrągłych jego ścian koronę, 
Tak nad zrąb studni pod same podpasy Sterczały wkoło potworne Gigasy, 
A którym zda się jeszcze groził z góry, 
Piorunem Jowisz, gdy brzmi z ciemnej chmury, 
Jeden stał twarzą do nas obrócony, 
Barkami, piersią i dwoma ramiony, Zaiste, jeśli natura przestała Tworzyć olbrzymy, w tym loicznie działa, 
Bo przez to, gwoli świata pokojowi, 
Takich siłaczy odjęła Marsowi. 
A gdy bez troski zapładza w swym łonie Jeszcze ogromne wieloryby, słonie, 
Łatwo w tym dojrzy ludzka przenikliwość Mądrą ostrożność jej i sprawiedliwość. 
Bo gdzie się rozum człowieka zespoli Z siłą potęgi i chęcią złej woli, 
Tam ludziom opór nigdy się nie uda. 
Czaszka tak wielka była wielkoluda, 
Jakby świętego Piotra szyszka w Rzymie. 
I inne kości miał równie olbrzymie: 
Tak, że począwszy od pasa w pół ciała, 
Trzech Fryzów rosłych, daremna ich chluba, 
Ledwo by wzrostem doszli mu do czuba, Bo jego wzrostu potworna wyżyna, 
Mogła, jak studni kończyły się zręby, 
Do miejsca, człowiek gdzie płaszcz swój zapina, 
Mieć miar trzydzieści wielkiej rzymskiej palmy. 
Rapho Lmaj Amec! jakaś mowa brzmiała Dzika, obca, z jego dumnej gęby, 
Dla której słodsze niestosowne psalmy. 
Mój wódz doń mówił: Nieroztropny duchu! 
Zadmij w róg, niech się rozlega w twym uchu Łowczy dźwięk rogu, jeśli tobą miota Gniew albo inna namiętność żywota, 
Ulgi twej męce szukaj w jego brzmieniu: 
Patrz, on z twej szyi zwisa na rzemieniu, 
Który ogromną twoją pierś oplata. 
Potem rzekł do mnie: Patrz, to duch Nemroda, 
Głupi, sam siebie oskarża w swej dumie, 
Że przezeń znikła jedna mowa świata. 
Zostawmy jego, tu słów naszych szkoda, 
My go nie pojmiem, on nas nie zrozumie. 
I szliśmy kołem, zwracając się w lewo. 
Z dala sterczało jakieś wielkie drzewo, 
Podchodzim, widzim olbrzyma drugiego, 
Jeszcze był dzikszy i wzrostu większego. 
Jaki go siłacz łańcuchem skrępował, 
Nie wiem, lecz obie miał związane ręce, 
Łańcuch od szyi pięć razy zagięty Ciało mu ściskał żelaznymi pręty. Pyszny, z Jowiszem o władzę szermował, Tak mój wódz mówił, a skończył na męce: 
To Efialtes! w walce z olbrzymami Przed nim zadrżeli i bogowie sami, 
Myśląc, że pierwszy drzwi niebios wyłamie, Teraz bezwładne to straszliwe ramie. 
A ja do wodza: Chciałbym na swe oczy Widzieć potworny kształt Bryjareusza. 
Wódz rzekł: Tu bliżej ujrzysz Anteusza. 
Nieskrępowany i mówić ochoczy, 
On nas jak piłkę na dno piekła stoczy. 
Lecz Bryjareusz dobrze dalej stoi, 
Jak ten podobnie skuty, prócz że dwoi Przestrach wrażeniem okropności swojej. 
Nigdy tak wieżą gwałtownie nie chwiała Trzęsieniem ziemi poruszona skała, 
Jak Efialtes wstrząsł się na te słowa, Wtenczas mnie trwoga przeszyła grobowa, 
Strach by mnie dobił i padłbym bez duchu, 
Gdybym nie widział olbrzyma w łańcuchu. 
Anteusz, gdyśmy podeszli doń bliżej, 
Nad zrębem studni stał pięć łokci wyżej.O ty, co w owej szczęśliwej dolinie Przez którą imię Scypijona słynie, 
Gdzie Hannibala zmusił do odwrotu, 
Uprowadziłeś do swego namiotu Łup z lwów tysiąca, ty, co gdybyś zbrojnie Wsparł twoich braci w ich olbrzymiej wojnie, 
Mógłbyś zapewnić tryumf synom ziemi! 
Jeśli nie gardzisz prośbami naszemi, 
Znieś nas, gdzie Kocyt chłód zamarzać zmusza, 
Lecz nie odsyłaj mnie do Tyfeusza. 
Stąd mój towarzysz, czego chce twa dusza Tylko schyl się i nie marszcz tak czoła, 
Sławne twe imię zaniesie do świata, On żyw i przed nim jeszcze długie lata, 
Gdy go przed czasem Łaska nie powoła. 
Gdy mowa mistrza zamilkła skończona, 
Olbrzym już wodza wziął w swoje ramiona, 
Których sam Herkul czuł uścisk straszliwy! 
Z ramion olbrzyma rzekł do mnie Wirgili: Chodź, ja do swego przytulę cię łona. 
Tak mnie i wodza Anteusz tej chwili Jak jeden ciężar na plecy zarzucił. 
Patrząc na wieży bolońskiej kąt krzywy Od strony, kędy ku ziemi się chyli, 
Widz drży, by czasem wiatr ją nie wywrócił: 
Tak mi się wydał olbrzym i tak strwożył, 
Gdy się nachylił i nas obu złożył Na dnie otchłani, co razem pożera Zdrajcy Judasza duch i Lucyfera, Tak pochylony olbrzym w tym momencie Podniósł się prosty jak maszt na okręcie. Krąg IX. 
Wieczne lody. . 
Kaina. 
Zdrajcy krewnych. . 
Antenora. 
Zdrajcy kraju rodzinnego. Gdybym miał dzikie, tak chrapliwe rymy, 
Co by do ciemnej tej studni przystały, 
Na której stoją wszystkie inne skały, 
Wydałbym pełniej całą treść mej myśli, Lecz gdy tej władzy w sobie nie widzimy, 
Ważę się podnieść głos nie bez bojaźni. 
Nie jest to zamiar jak gra wyobraźni Wylęgły w głowie, co dno świata kreśli, 
Nie czyn języka, co ledwo szczebioce. 
Muzy, przyzywam ja wasze pomoce, 
Dajcie mi skrzydła Amfijona lotu, 
Aby nie niższy był wiersz od przedmiotu. 
Mieszkańce miejsca, o przeklęte duchy! 
Które opisać słowami najtrudniej, 
Czemu was owcze nie kryją kożuchy W tym chłodnym świecie albo kozie puchy? 
Gdyśmy już byli w zrębach ciemnej studni, 
Daleko niżej jak stopy olbrzyma, 
Zrąb jej wysoki gdym mierzył oczyma, Ostrożnie stąpaj! ktoś rzekł tymi słowy, Abyś omijał stopą nasze głowy. 
Spojrzałem za się, zdziwion nie po mału, 
Zmarzłe jezioro leżało pode mną, 
Lśniące jak szyba ogromna kryształu. 
Nigdy tak grubym lodem się nie ścina Niemiecki Dunaj lub północna Dźwina, Gdyby Tabernik albo Pietrapiana Spadły przypadkiem w tę otchłań podziemną, 
Szyba tych lodów stałaby jak ściana. 
Jak żaby skrzecząc wystają znad wody W porze, gdy myśli żniwiarka o żniwie, 
Tak cienie blade, skarżące płaczliwie, 
W lód pogrążone sterczały nad lody Pół twarzą, gdzie wstyd czerwieni jagody. 
Z dzikim hałasem jak klekot bociani Brzmiał zgrzyt ich zębów po całej otchłani, Skrzepłe ich usta wzrok ponuro toczy, 
Smutek ich serca zdradzały ich oczy. 
Gdy spojrzę na dół, pod mymi stopami Dwa cienie z sobą zwarły się piersiami, 
Aż czub ich włosów przytykał do czuba. Kto wy jesteście? krzyknąłem. 
Wtem cienie Ukośne ku mnie zwróciły spojrzenie, 
Łzy, co w ich oczach przed chwilą pływały, 
Spadły na rzęsy i chłodem stężały. 
Silniej nie ściska deskę z deską śruba, 
Jak potępieńcy zwarli czoła swoje, Jak dwa rogami bodące się byki, 
Tak gniew ich obu był wielki i dziki. 
Cień, co od mrozu stracił uszu dwoje, 
Schylając głowę rzekł do mnie łaskawie: Dlaczego na nas patrzysz tak ciekawie? 
Chcesz wiedzieć, ci dwaj jakiego są rodu? 
Gdzie zdrój Bisencjo wypływa, dolina, 
Własność Albertich, ojczyzną ich była, 
Taż sama, jedna matka ich rodziła. 
Nie znajdziesz w całym tym kręgu Kaina Godniejszych siedzieć w bryłach tego lodu: 
Nawet ten, którym wzdryga się natura, 
Na wylot włócznią przebity Artura, 
Ani Kancelieri, ani Maskeroni. 
Jeśliś Toskańczyk, musisz znać, kto oni. 
O jeśli głos mój uszu twych nie kazi, 
Wiedz, że ja jestem Kamerione z Pazzi, 
Że oczekuję tu jeszcze Karlina! Widziałem potem z tysiąc innych twarzy, 
Na pół skostniałych, zsiniałych od chłodu Myśl jeszcze z dreszczem o tych lodach marzy! 
Gdy ku środkowi szukamy przechodu, 
Gdzie każda ciężkość cięży swoim ciałem, 
W tym wiecznym zmroku z przerażenia drżałem. 
Nie wiem, przypadkiem czy wyższym zrządzeniem Śród głów sterczących stawiąc stopy z trwogą, 
Jednemu na twarz nastąpiłem nogą. Za co mnie depczesz? rzekł duch z bólu blady, Czy mścisz się na mnie Montaperto zdrady? Czekaj mnie, mistrzu, mówiłem z wzruszeniem, Chcę mą wątpliwość objaśnić z tym cieniem, 
Potem, jak zechcesz, jam śpieszyć gotowy. 
Wódz stanął, a jam wyzwał do rozmowy Ducha, co bluźnił, nie szczędząc klątw długich: Powiedz, kto jesteś, ty, co fukasz drugich? Ty sam kto jesteś? 
Za co w Antenorze Idąc, twe stopy drugich twarze depcą? 
Za co naciskasz krokiem tak bolącym, 
Za ciężkim, nawet gdybyś był żyjącym? Ja żyję, rzekłem, miło ci być może, 
Gdy kochasz sławę lub wspomnienie skromne, 
Wśród wielu imion twe imię przypomnę. 
On na to: Odejdź, natrętny pochlebco! 
Pochlebne słowa, żal twego zachodu, 
Nic nas nie grzeją na tych falach lodu. 
Wziąwszy go za kark, rzekłem: Jak cię zową? 
Mów, bo wnet łysą zaświecisz mi głową. Rwij włos, nie powiem tobie, jak się zowię, 
Choćbyś sto razy deptał mi po głowie. 
Za czub schwyciłem jego w mgnieniu oka I wyrywałem z czaszki włos garściami, On słowa żadnej skargi nie wyrzucił, 
Tylko wył dziko i oczy wywrócił. 
Drugi cień krzyknął: Co tobie, mój Bokka? 
Ty wyjesz, nie dosyć ci zgrzytać zębami, 
Jakiż cię dręczy szatan tak zawzięty? Teraz, mówiłem, milcz, zdrajco przeklęty! 
Abyś twe imię powiedział, nie proszę, 
Sam je na wieczną twą hańbę ogłoszę. 
A on: Baj sobie, co masz na języku, 
Lecz nie zapomnij, idąc z Antenory, 
Tego, co język miał w mowie za skory, Tu złoto Franków wtrąciło młokosa, 
Możesz powiedzieć: widziałem Buosa Tam, gdzie grzeszników jest w lodach bez liku. 
Gdy, kto jest więcej, spytają i za co? 
Patrz, oto stoi Bekeria ladaco Któremu głowę Florencyja ścięła, 
A trochę dalej: 
Gianni, 
Ganello, 
Otwierający wrogom Tribaldello Faencę, kiedy snem głuchym usnęła. 
Gdy z miejsc okropnych szukamy przechodu, 
Dwóch potępieńców ujrzałem w parowie, 
Wyższy niższemu głową legł na głowie, A jak łakomie szarpiemy chleb z głodu, 
Tak on zatopił kły w ciało sąsiada, 
Tam kędy czaszka do barków przypada. 
Nie z takim gniewem Tydej zemstą ślepy Menalipowej głowy gryzł czerepy, 
Jak on swą zdobycz żuje i wysysa. Człowieku, rzekłem, co paszczą tygrysa Mścisz się nad wroga nienawistną głową, 
Powiedz mi, jakie masz zemsty powody? 
A ja ci moją odpłacę wymową, 
Kiedyś, pomiędzy ziemskimi narody, 
Jeśli mnie Pan Bóg żywcem stąd wydźwignie, 
A język w ustach moich nie zastygnie. Krąg IX. . 
Antenora ciąg dalszy. . 
Ptolomea. 
Zdrajcy przyjaciół. Od strawy dzikiej oderwał paszczękę Ów potępieniec i krew z ust ocierał Włosami czaszki, której mózg pożerał. 
I mówi: Srogą chcesz odnawiać mękę, 
Serce mi pęka, nim usta otwieram. 
Lecz gdy ze słów mych jak z nasion dojrzeje Hańba dla zdrajcy, którego pożeram, 
Słuchaj, wypowiem, wypłaczę me dzieje. 
Nie wiem, kto jesteś, przez jaki cud nowy Zaszedłeś do nas, lecz po dźwięku mowy Poznaję w tobie Włocha, florentyna. 
Widzisz przed sobą hrabię Ugolina A ten, co teraz jest mej zemsty łupem, 
Zwał się Rudżieri, był arcybiskupem. 
Jak mnie w zdradzieckie usidlono słowa, 
Jak nieostrożnie wpadłem w jego ręce, 
Nie warto mówić, bo rzecz nie jest nowa. 
Lecz o mym zgonie, o mej strasznej męce, 
Jeśli nikt wieścią uszu twych nie skaził, 
Słuchaj i osądź, czy on mnie obraził. 
Jest w głębi wieży podziemna pieczara, 
Sławna mym zgonem, dziś może w niej jęczy Na nowo jaka niewinna ofiara. 
Tam okiem witym z żelaznych obręczy, 
Widziałem mnogich księżyców oblicze, 
Aż mnie raz we śnie przywidziana mara Zdarła przyszłości chmury tajemnicze. 
Przyśniło mi się, że biskup zawzięty Polował wilka z małymi wilczęty, 
Na owej górze, co wzniosłymi szranki Z pizańską ziemią i Lukką graniczy. 
Już chudą psiarnię zemkniono ze smyczy, 
Hrabia Gwalandi, 
Sismondi, 
Lanfranki Szczują na czele, zdobycz będzie łatwa: 
Już wilk znużone zatrzymuje kroki, 
Upada wreszcie i ojciec, i dziatwa: 
I widzę kłami rozprute ich boki. 
Budzę się! 
Jeszcze noc nie zeszła z nieba, 
Już moje dziatki, wspólniki niewoli, 
Szlochają przez sen i wołają: chleba!. 
O! 
Jeśli dotąd serce ci nie boli, 
Kiedy pomyślisz, co się we mnie działo I co me serce nadal przeczuwało, 
Jeśli nie płaczesz, któż ci łzy wyciśnie? 
Budzą się dzieci, wkrótce chwila błyśnie, 
W której zwykle udzielano strawy, 
Lecz na sen pomnąc truchlałem z obawy. 
Wtem z bram więzienia łoskot mnie doleci, 
Zamurowano! spojrzałem na dzieci, 
Spojrzałem z niemej wyrazem rozpaczy, A w głębi serca czułem mróz jak w grobie. 
Gwido mój mały wołał: Co to znaczy, 
Tak dziko patrzysz? 
Ojcze mój, co tobie? Nie mogłem mówić, ni łzy z oczu dostać, 
Milczałem długo aż do nocy końca. 
Nazajutrz do nas zbłądził promyk słońca I w twarzach dzieci ujrzałem mą postać. 
Natenczas z bólu gryzłem obie ręce. 
Synowie myśląc, że mnie głód tak pali, 
Łamiąc rączęta ze łzami wołali: Ojcze kochany, ulżyj twojej męce, 
Zjedz twoje dzieci, tyś nas ubrał w ciało, 
Tobie nas biednych rozebrać przystało. Musiałem milczeć i ból w sobie morzyć, 
Wkrótce i mowa w ustach zamarła! 
Jęczeć nie śmiałem, by dzieci nie trwożyć. 
O ziemio, czemuś ty nas nie pożarła! 
Weszło czwartego dnia światło zabójcze, 
Anzelmek mały przywlekł się pod nogi I przerażony wolał: Ojcze drogi! 
Ach! 
Czemu ty nas nie ratujesz, ojcze? Wołał i skonał! Jak mnie tu widzicie, 
Tak ja widziałem wszystkie dzieci moje Jedno po drugim wszystkich było troje, 
Wszystkie u nóg mych zakończyły życie. 
Od zwłok jednego do drugiego biegłem, 
Ślepy na trupach potknąwszy się ległem. 
Dzień jeszcze siódmy do słońca zachodu, 
Krzyczałem z żalu, a na koniec z głodu, 
Bo głód był jeszcze sroższy od żałości. 
Skończył i dziko wywróciwszy oczy, 
Na nowo usta w krwawą czaszkę broczy, 
I jak pies zębem zgrzytając, rwie kości. 
O Pizo! hańbo pięknej ziemi włoskiej, 
Kędy si dźwięczy tak miękkimi głoski, Gdy cię nie karzą leniwe sąsiady, 
Niechaj się nagle wzruszą z swej posady Sąsiednie wyspy, 
Kapraja, 
Gorgona, 
Zahaczą Arnę, gdzie jej ujście kona, Niech tak szeroko roztoczy swe tonie, 
Aż wszystkich twoich mieszkańców pochłonie. 
Bo jeśli wrogom Ugolino hrabia Zdał twoje zamki i winien tej zdrady, 
O nowe Teby! 
Cóż twa złość wyrabia? 
Jakaż twą zemstę czarna pamięć szpeci, 
Głodem niewinne morzyć jego dzieci! 
Widziałem drugich potępieńców z bliska, 
Jak lód ich swymi bryłami naciska, Nie stali w lodach, lecz wznak wywróceni Na lodowatej leżeli przestrzeni. 
Tam łza zamarza w chwili, gdy wybłyska, 
Boleść jak robak po ich wnętrzach toczy, 
Bo jej nie mogą wypłakać przez oczy. 
Jak hełm z kryształu, skrzepła łez powłoka Kryje pod rzęsą całą wklęsłość oka. 
Choć jak stwardniała z mrozu skóra muła Twarz moja prawie stała się nieczuła, 
Wiatr jakiś, czułem, obwiał moje ciało. Mistrzu mój, rzekłem, mów, co tu powiało? 
Czy wiatr w tym chłodzie jeszcze nie zastygnął? Dowiesz się wkrótce, skąd wiatr aż tu śmignął, Mówił, przyczynę gdy wzrok twój wyśledzi, 
Oko wyręczy głos mej odpowiedzi. 
Z tych nieszczęśliwych jeden tymi słowy Do nas przemówił z skorupy lodowej: Dusze uwięzłe w swego grzechu matni, 
Który was wtrąca aż w ten krąg ostatni, 
Zerwijcie z twarzy mej twardą zasłonę, 
Ulżyjcie bólem serce przepełnione, 
Niechaj wyleję choć jedną łzę ciepłą, 
Bo już mi oko i serce zakrzepło. 
A ja: Chcesz, abym ulżył ci w cierpieniu, 
Kto jesteś, nazwij siebie po imieniu, Gdy nie usunę twoich łez przeszkodę, 
Bodajbym w lodach tych na wieki siedział! Brat Alberigo jestem odpowiedział, 
Zły owoc z mego wyrasta ogrodu I tu za figę mam daktyl w nagrodę. Czy już umarłeś? rzekłem drżąc od chłodu, 
A on: Nic nie wiem, odkąd tu drętwieję, 
Co z moim ciałem na świecie się dzieje. 
Bo Ptolomea ma te przywileje, 
Że często dusza wpada w nią niebacznie, 
Nim Parka przędzę rwać dni naszych zacznie. 
A gdybyś chętniej zdjął lód z moich powiek, 
Wiedz, że gdy zdrady dopuści się człowiek, 
Ciało dyjabłu odkazuje dusza, 
Który nim rządzi, włada najzupełniej, 
Nim się czas kary cielesnej wypełni, Dusza zaś wpada aż w tę chłodną studnię. 
Może wam jeszcze jawi się w swym ciele Cień, co tu ze mną w tych lodach się rusza: 
Patrz, 
Branka dOria! 
Już lat przeszło wiele, 
Odkąd tu siedzi, wśród brył tego lodu, Musiałeś kiedyś znać jego za młodu. Kłamiesz! doń rzekłem lub świadczysz obłudnie, 
Bo Branka dOria nie umarł, on żyje Jeszcze na ziemi, dobrze je i pije. 
On odpowiedział: W jamie Złych Tłumoków, 
Tam gdzie widziałeś war smolnych potoków, 
Mógł jeszcze nie być cień Sanchy Michała W chwili, gdy Branka dOria szatanowi Ustąpił swego pomieszkanie ciała Jako wiernemu zdrady spólnikowi. 
Teraz gdym całą ufność w tobie złożył, 
Otwórz me oczy! Jam ich nie otworzył, 
Bo względem jego nieszczerość tą razą Nie była żadną szczerości obrazą. 
Wrogi cnót wszystkich, o genueńczyki! 
Wstyd wam, pomiędzy takimi grzeszniki Jednego ziomka waszego spotkałem, 
Który, co czyny jego świadczyć muszą, 
Na dno Kocytu pogrążył się duszą, 
Gdy jeszcze życie kłamie swoim ciałem. Krąg IX. . 
Judekka. 
Najwięksi zdrajcy: 
Judasz, 
Brutus, 
Kasjusz, 
Szatan. 
Powrót do światła. Vexilla regis prodeunt inferni Wprost ku ! 
Jeśli widzisz za pomroką Mistrz mówił, patrzaj, wytężaj twe oko. 
Kiedy noc naszą półsferę zaczerni Lub ciemny tuman przedmioty powleka, 
Myślim, że widzim młyn wietrzny z daleka, Tak, zdało mi się, oko me postrzegło Stojącą jakąś budowę odległą. 
Wtenczas od wiatru szukając ochrony, 
Stanąłem za mym wodzem, bo zasłony Nie było innej, tam wśród wiecznej zimy, 
Już byłem w miejscu, gdzie cienie widziałem, 
A co z przestrachem wpisuję w te rymy Oblane lodem jak ździebło kryształem. 
Ten w lodach leży na wznak rozciągnięty. 
Ci prosto stoją, drudzy wspak na głowie, 
Ten łukiem twarz swą nagina do pięty. 
Gdyśmy do tyla zaszli w to pustkowie, 
Że już mojemu mistrzowi się zdało, 
Pokazać szpetne, niegdyś piękne ciało, 
Zwrócił się do mnie i mówił z powagą Oto Lucyfer, oto krąg przeklęty! 
Teraz się cały uzbrajaj odwagą. 
Jakiem ja wtedy osłabnął i skolał, 
Mój czytelniku, zamilczeć bym wolał, 
Pod piórem moje zastygłoby słowo. 
Jeśli najmniejszy masz kwiat wyobraźni, 
Wyobraź sobie, jak dręczy i drażni Stan, w jakim całą duszą się zawarłem, 
Zda się, pół żyłem, na poły umarłem. 
Król piekielnego państwa jakby kawał Głazu nad lody pół piersią wystawał, Jak wzrost mój dosyć ogromny, nie kłamię, 
Tak wielkie było jego jedno ramię. 
Zważ, jaka całość mogła być niemała, 
Zastosowana do tej części ciała. 
Jeśli tak piękny był, jak teraz szpetny, 
Kiedy od Stwórcy odwrócił wzrok świetny, 
Grzew, wszelki zakał musi iść od niego. 
Dziw! 
Głowa jego kształtu potwornego, 
Na trzech obliczach razem osadzona: 
Pierwsza twarz była jako żar czerwona, 
Dwie zaś policzkiem do pierwszej przypadły, Obie na środku dwóch ramion usiadły, 
Schodząc się z sobą aż pod wierzchem głowy, Oblicze prawe biało-żółtej barwy, 
Jaką mieszkaniec dziwi nadnilowy. 
Pod każdą twarzą tej potwornej larwy, 
Jak z okrętowych żagli płachta jaka, 
W miarę wielkości tak dziwnego ptaka, 
Sterczą dwa skrzydła, lecz bez piór, bez pierza, 
Całe skórzane jak u nietoperza. 
I nieustannym swych skrzydeł trzepotem Wiał na trzy strony trzy wiatry z łoskotem, 
Od których marzły kocytowe lody. 
Sześcioro oczu miał, z tych każde oko Nie łzami, krwawą płakało posoką, 
Która spływała jak łza na trzy brody. 
I trzech grzeszników przeżuwał jak zwierze, 
Każdego żuła osobna paszczęka, 
Jako cierlica drze lniane paździerze. 
Lecz ząb łagodniej kąsał porównany Z szponami, jakie zadawały rany, 
Zdało się, skóra aż do kości pęka. Duch, co największe bodaj cierpi męki. 
Którego wewnątrz czarnej paszczy głowa, 
A sam na zewnątrz jej nogami miota Mistrz mówił, oto Judasz Iskariota! 
Dwaj, co głowami zwisają z paszczęki, 
Pierwszy to Brutus! choć ból rzeczywisty Szarpie go, jednak milczy jak niemowa, Drugi, patrz dobrze, to Kasjusz barczysty. 
Noc już powraca, teraz czas iść dalej, 
Bośmy już w piekle wszystko oglądali. 
Jak chciał, jam jemu na szyi zawisnął. 
W chwili, gdy potwór swe skrzydła roztacza, 
Szybki jak piorun, co już spadł, nim błysnął. 
Mistrz się uczepił do boków kudłacza, 
Z kudłów na kudły śliznął się pięściami, 
Między ich runem spadał a lodami. 
Gdyśmy już doszli do miejsca, o cudo! 
Tam, gdzie pod biodra rozszerza się udo, 
Mój wódz, jak gdyby wpadł na fortel nowy, 
Gdzie były nogi, przewrócił wierzch głowy, 
Piął się po kudłach, aż trzęsły mną dreszcze, 
Myśląc, że nazad idę w piekło jeszcze. Trzymaj się dobrze, tą chyba drabiną Mówił wódz, dysząc z trudu i pośpiechu, Możemy zstąpić z tego gniazda grzechu. 
I wkrótce wyszedł skały rozpadliną, 
Stanął, odetchnął piersią i co żywo Roztropną stopę podstawił, i na nią Rad mnie wysadził nad samą otchłanią. 
Podniosłem oczy i widziałem dziwo! 
Wspak przewróconą postać Lucyfera, 
Rzekłbyś, nogami w powietrze się wpiera. 
Czy byłem w strachu, niechaj ludzie prości Zgadną, co nigdy z takiej wysokości Schodzić nie mogli! 
Gdym ochłonął z trwogi, 
Mistrz mówił do mnie: Teraz wstań na nogi, Droga daleka, a ścieżki nużące, 
Już gwiazdy nocne, wschodząc, płoszy słońce. 
Tam droga, którą miałem iść na nowo, 
Nie była prostą ulicą zamkową, 
Raczej jaskinią, co ma wejście krzywe, 
Ściany chropawe, a światło wątpliwe. Mistrzu mój, rzekłem, gdym wart twego względu, 
O przemów do mnie, wyprowadź mnie z błędu, 
Gdzie są te lody? 
Ich grubą powłoką Jak tam Lucyfer zapadł tak głęboko? 
I jak to słońce, szybkość niesłychana, 
Przebiegło drogę od wczoraj do rana? A mistrz: Myśl twoja jeszcze za punkt lata, 
Gdzie stoi szczecią potwora kudłata, 
Robak, co wierci i toczy rdzeń świata. 
Ilem w dół schodził, byłeś tam o tyle, 
Gdym się obrócił, przeszedłeś w tę chwilę Punkt, do którego ze wszech stron zebrane Wszystkie ciężary ciężą pociągane. 
Ty pod półkulę zstąpiłeś z kolei, 
Co przeciwległą jest względem Judei, 
Wielkiej pustyni, wśród której oazy Poczęty człowiek żył i zmarł bez zmazy. 
Gdy tam jest wieczór, tu ranek świeci: 
Ten, po którego szczeblowałem szczeci, 
Jak stał, tak stoi wbity między lody. 
Strącony, tędy snadź on z nieba spadał, 
Ląd, co z tej strony pokazał się wprzódy, 
Ze strachu pasem otoczył się wody, Od Lucyfera uciekając może, 
Gdy bliżej naszej półkuli osiadał, 
Zostawił tutaj to próżne wydroże. 
Jest tam nieznane miejsce dla nas obu, 
Stąd tak odlegle, wzniesione wysoko, 
Jak cały przestwór Belzebuba grobu. 
Kędy jest, trudno go poznać na oko, 
Chyba po szmerze małego strumyka, 
Który otworem przez siebie wyrżniętym, 
Środkiem tej skały swe fale pomyka, 
Płynąc korytem pochyłym i krętym. 
Wódz i ja w otwór wstąpiliśmy ciasny, Zniecierpliwieni oglądać świat jasny, 
Nic się nie troszcząc o trud naszej jazdy, 
Szliśmy bez przerwy, on pierwszy, ja drugi, Przez otwór błysły niebios piękne smugi, 
W końcu wychodząc, witaliśmy gwiazdy.
<|endoftext|>
By lutnia mówić umiała, 
Tak by w głos powiedziała: „Wszyscy inszy w dudy grajcie, 
Mnie Bekwarkowi niechajcie!”
<|endoftext|>
Panu dzięki oddawajmy, 
Jego łaskę wspominajmy, 
Który hardym miesza rzeczy, 
A skromne ma na swej pieczy. 
On hardy, nieunoszony, 
On tyran północnej strony, 
Któremu, jako sam mniema, 
Świat tak wielki równia nie ma, 
Car moskiewski plac mężnemu Puścił królowi polskiemu, Nie oparł sie aż o lody Niepławnej północnej wody. 
Granic i zamków budownych Odbieżał, i miast warownych, Płatna to, kiedy o duszę, 
I sam go obmówić muszę. 
Obróć swój koń prędkonogi, 
Nieścigniony care drogi. 
Chcesz być groźnym, a uciekasz, Jesliś płochy, hardzie nie każ. 
Teraz był czas porokować, 
Komu szłyk naprzód zdejmować, Teraz sie było dowiadać, 
Kto ma naprzód z konia spadać. 
Bóg pomóż, królu jedyny Szerokiej polskiej krainy, Umiesz ty hardym dogodzić Ani sie im dasz rozwodzić. 
Zdjąłeś maszkarę butnemu Tyranowi moskiewskiemu, Okazałeś, że nie kąsa, 
Chocia to porożem wstrząsa. 
W zamcech nadzieję pokładał, 
Ale i tych prędko stradał. 
Nie przyszło mu do odsieczy, Głowy ostrzec barziej k rzeczy. 
Znowu tedy, skąd był wyszedł, 
W ręce polskie Połock przyszedł, 
Za powodem szczęśliwego Stefana, króla polskiego. 
Nie pomogły kule częste, 
Zręby mocne, baszty gęste: 
Puściły żelazne brony. 
A ty, królu niezmożony, 
Nie tylko zamki budowne I twierdze bierzesz warowne, 
Ale co chwalniejsza w tobie, 
Jesteś silen i sam sobie. 
Nie puściłeś wódz gniewowi, 
Łaskęś nieprzyjacielowi Uczynił, masz i dzielnością, 
Masz już nadeń i ludzkością. 
Zdrów bądź, królu niezwalczony. 
Ciebie moje wdzięczne strony Nie zmilczą miedzy sławnemi Bohatery walecznemi.
<|endoftext|>
Do Jana Radzę, 
Janie, daj pokój przedsięwzięciu swemu, 
Bo bądź krótko, bądź długo, przedsię przydzie ktemu, 
Że się człowiek obaczy, a co mu dziś miło, 
To mu będzie za czasem wstyd w oczu mnożyło. 
Tę rozkosz, którą teraz tak drogo szacujesz, 
Puścisz taniej po chwili, gdy prawdę poczujesz. 
A tak, co ma czas przynieść, uprzedź go ty raczej, 
Odmień swój bieg, a żagle nakręć w czas inaczej! 
Świadomeś słów łaskawych i pięknej postawy, 
Zdradę widzisz, znajże więc, co przyjaciel prawy! 
A ty, o morska Wenus, chluśni z raz tej paniej, 
A pomści się wzdychania i moich złez na niej!
<|endoftext|>
Praktykom i konkurencjom na elekcjach aplikowany Czemu się wzburzyły narody, a ludzie rozmyślali próżne rzeczy? 
Zeszli się królowie i głowy koronowane w radę przeciwko Polsce i przeciwko wolności. 
Wzbudziła nienawiść zazdrość i zaraz się namnożyło tych, których swoboda bliźniego w oczy kole. 
Potargajmy prawi związki, któremi się przeciwko zwierzchności wzmocnili, i ukróćmy im tej togi, w której się aż nazbyt przestronej noszą. 
Niech zbestwionego bujną paszą źrebca ujeździ ręka nasza, a górę wybijającemu magiszowi niechaj pętce przybierze. 
Ale ten, który państwom prawa stanowi, naśmieje się z nich, i uczyni, że w szyderstwie zostaną, którzy nad jedynaczką naszą przewodzić usiłują. 
Owom ja Jehowa jest! 
Który na wolą puszczam, i w niewolę podaję, ja z Egiptu wyswobodzić mogę, i w krainę mlekiem i miodem płynącą zaprowadzić umiem. 
Przeze mnie lotna ptaszyna przestronego powietrza zażywa, a kiedy pozwolę, w fortelnego wpada sidła ptasznika. 
Tedy będzie mówił w gniewie zapalczywości swojej do tych, którzy na cudze prawa krzywo patrzą, a zawziętość ich nagle rozproszy. 
Jam jest zwierzchnością nad dziedzictwem mojem, a jako serc ludzkich prostotę, tak i pól sarmackich równiny z dawna ukochałem. 
W opiece mojej jest wolność, i ja sam tylko przez przewidzenie wiem, komu ją mam w zawiadowanie poruczyć. 
Szczególnem bowiem mojem dziełem: wolność ludzka, a gdy ode mnie wolna wola pochodzi, toć pewnie uniewolnienia i przymusu nie kocham. 
Zrozumiejcież królowie, że od Boga ten klejnot, a uczcie się, którzy sidła swobodzie stawiacie, że wolność polską ma Pan w opiece swojej. 
Nie potrzebuje ona ludzkiego pieczołowania tak dalece, ani ręki dotykającej, która gardziele leczy. 
Ponieważ błogosławieni wszyscy, którzy w Pana zastępów protekcji, a w synach ludzkich żadnej nie masz ufności. 
Chwała Ojcu i Synowi i Duchowi świętemu, etc.
<|endoftext|>
Kiedy by worek bogatego złota Mógł człowiekowi przysporzyć żywota: 
I sam bych się już jął pieniędzy chować, 
Żebych się miał czym śmierci odkupować. 
Ale jeśli nikt kupnem nie przyczyni Żywota sobie, zaż nie głupie czyni, 
Kto się frasuje, a żywie w kłopocie? 
Jeśli masz umrzeć, a cóż ci po złocie? 
Ja dobrej myśli zawżdy chcę używać, 
Ja z przyjacioły chcę pospołu bywać. 
A jeśli Wenus od tego nie będzie, 
I Bogumiła niechaj się przysiędzie!
<|endoftext|>
Iż rozum człowiekowi potrzebniejszy, niż skarby Złoto znać na strzechstenie, człowieka na złocie, Mieć albo nie mieć złotanic przez sie ku cnocie, Próżno chwalą i ganią ten kruszec łagodny: 
Komu Pan Bóg dał rozum, zawżdy jest swobodny. 
Wygnał chciwość niesytą, wygnał strach szkarady Więc nie wzdycha, nie mając, w dostatku nie blady. 
Nie pożycza u skrzynie, darmo nie szafuje: 
Z baczeniem złoto drogo i tanie szacuje. 
Ale jawnie oświadczył słowy i przykładem Twój wnuk Jesse, iż zbytnie skarby zbytnym jadem. 
I z tym, komu ich nie da, 
Bóg barziej łaskawie, 
Niż z tym, co ich ma nazbyt: zna, kto sądzi prawie. 
W nędzy człowiek dostanie, gdy chce, pocieszenia, 
Trudno, gdy wszytko k myśli, nie stracić baczenia. 
Skąd z letargu smutnego wrzód smaczny przychodzi, 
Bo sie to zdrowo widzi, co nabarziej szkodzi. 
Nie pożądam znacznym być w nieszczęście oboje, 
Lecz znam prawie szczęśliwym, kto pociechy swoje W tobie samym ma, 
Panie, próżen inszych rzeczy, 
I dla ciebie sam siebie wzgardził mieć na pieczy.
<|endoftext|>
Do Mikołaja Mieleckiego Na swe złeś mię upoił, mój dobry starosta, 
Bo czegoś snać nie wiedział, toć opowiem sprosta. 
Mnimasz ty, że ja tobie kłaniam się dlatego, 
Iżeś syn wojewody, nie wiem tam, jakiego. 
Albo że się masz dobrze, i złota na tobie I na tych dosyć widzę, które masz przy sobie. 
Fraszka u mnie twe herby i wsi pełne kmieci: 
Hańba mówią Grekowie bohatyrskie dzieci. 
A pieniądze takie są, że je i źli mają, 
I co wiedzieć, jako ich drudzy używają. 
Ale wiesz, co mię trzyma i garnie ku tobie? 
To, iż przodków swych zostać masz za lekkość sobie, 
A coć Bóg dał z łaski swej, tym szafujesz bacznie, 
Służąc panu i Rzeczy Pospolitej znacznie. 
Chudymi nie brakujesz, ale kto cnotliwy, 
W jakimkolwiek bądź pierzu, temuś ty chętliwy. 
To jest grunt, insze rzeczy, których się chwytają Ludzie prości, jako dym wiatry roznaszają.
<|endoftext|>
Dowiedziawszy się moi przyjaciele starzy, 
Że mię król podczaszego urzędem obdarzy, 
Zbiegną do mnie z braterskim łaski pańskiej winszem. 
Dziękuję. 
Zjadszy, potym nie mając czym inszym Bawić ich: 
Podaj księgi, będę czytał fraszki. 
A ci: 
Panie podczaszy, podobniej by flaszki. 
Przynieśże, chłopcze, wina, gdy nie ujdą wiersze. 
Pocznij beczkę, jużto tu zabawy nie pierwsze. 
Że mi nie strychem poda: 
Ukaż przywilej, 
Nie tak piją podczaszy. 
Więc mi, chłopcze, przylej. 
Tażto, rzekę, z urzędu pociecha, ta chluba? 
I goście i gospodarz pijany jak buba. 
Z piwnice, to najmniejsza, poszło z winem piwo, Nazajutrz głowa boli, na żołądku ckliwo, 
Jakoby mię najcięższą zmordowano chłostą. 
Weźm podczastwo, daj, królu, być ledastarostą.
<|endoftext|>
Do Naświętszej Panny Panno bezrówna, stanu człowieczego Wtóra ozdobo, nie psowała w której Pokora serca, ni godność pokory, 
Przedziwna matko stworzyciela swego! 
Ty, głowę starwszy smoka okrutnego, 
Którego jadem świat był wszystek chory, 
Wziętaś jest w niebo nad wysokie chóry, Chwalebna, szczęścia używasz szczerego. 
Tyś jest dusz naszych jak księżyc prawdziwy, 
W którym wiecznego baczymy promienie Miłosierdzia, gdy na nas grzech straszliwy Przywodzi smutnej nocy ciężkie cienie! 
Ale Ty zarzą już nastań raną, 
Pokaż twego słońca światłość żądaną.
<|endoftext|>
Panie nasz wszechmogący, wieczny, niepojęty, 
Tobie Cheruby krzyczą: „Święty, święty, święty!” Tobie Seraf, miłości prawej płomień czysty, 
A twej chwały dwór znaczy firmament ognisty. 
Przeto, choć wszędy tyś jest, oczy me płaczliwe Tam podnoszę, i serce tam wzdycha teskliwe, Bo ciężkościom nierówne zmysłów mych krewkości, 
Jak słudzy od swych panów, pragną twej lutości. 
I wola ma, twej woli sługa nie skwirkliwa, 
Wżdy, by skromna od paniej panna, oczekiwa, 
Rychło jej rękę podasz i sprawiedliwego Ciężaru gwałt uskromisz z miłosierdzia twego. 
O Ojcze miłosierny, którego dobroci Żadnego grobla grzechu zdrojów nie odwróci, 
Już się zmiłuj nad nami, zmiłuj się nad nami: 
Jużeśmy nazbyt pełni szkody z despektami. 
Już serce nie boleje, lecz jakmiarz umiera, 
Gdy możność niewdzięczna część i cześć wydziera, 
Gdy nas hardość nadęta przenosi oczami, 
Nie bacząc, że nie gardzą oczy twoje nami.
<|endoftext|>
Po co wy, heretycy, w kościele bywacie, 
Kiedy ceremonije za śmiech sobie macie? 
Jeśli zła w oczu waszych msza i procesyja, 
Aza lepsze łakomstwo i ta ambicyja? 
Wyjmi, niebożę, bierzmo pierwej z oka swego, 
A potym ździebłka sięgaj w oczach u drugiego! 
Chwalisz, jako w twym zborze dobrze nauczają, 
A przedsię tam się ciśniesz, kędy rozdawają. 
A jeśli jeszcze z niczym odjedziesz do żony, 
Jakobyś wodę święcił albo też krzcił dzwony.
<|endoftext|>
Cześć, chwała Tego, który świat porusza, 
Nierówny rzuca blask w kole stworzenia, Byłem ja w niebie, gdzie się rozpromienia Blask ten najwięcej i widziałem rzeczy, 
Których kto schodzi stamtąd nie powiada Bo na to słowa nie ma głos człowieczy. 
Albowiem nasza zbliżając się dusza Do najdroższego swej żądzy przedmiotu, 
Tak w nim głęboko i cała zapada, 
Że pamięć traci, nadzieję powrotu, 
Jednak z królestwa świętego zebrany Skarbiec piękności w ducha mego cieśni, 
Od dzisiaj będzie treścią mojej pieśni. 
O! 
W tej ostatniej pracy, 
Apollinie, 
Zrób ze mnie pełne twej łaski naczynie, 
Takie, by rósł w nim twój laur ukochany. 
Dotąd wierzch jeden Parnasu, o Febe! 
Starczył mi, teraz dwóch czuję potrzebę, 
Na resztę drogi i trudów wędrowca. 
Znijdź do mnie, niech mnie twój zapał unosi, 
Z jakim hardego członki Marsyjasza Rad dobywałeś żywe z ich pokrowca. 
O boska siło! 
Gdy mnie rzeczywiście Natchniesz do tyla, że pieśń moja z chwałą Błogosławionych królestwa wyśpiewa Cień, który wrył się w moją duszę całą, Ujrzysz, jak przyjdę do stóp twego drzewa, 
Wieńczyć się w jego nieśmiertelne liście, 
Których mnie przedmiot i ty zrobisz godnym. 
Dzisiaj tak rzadko kto się uszczknąć stara Laur na poety triumf lub Cezara Błąd i wstyd woli upadłego ducha Że kiedy duch czyj dziś lauru jest głodnym, 
Penejska gałąź powinna wesoło Rozjaśnić bóstwa delfickiego czoło. 
Za małą iskrą wielki płomień bucha, Może kto po mnie w potężniejszej mowie Wymodli, że mu Apollo odpowie. 
Światło schodzi oknami różnemi, 
Lecz jeśli ludziom przez to okno błyska, 
Gdzie się w trzy krzyże wiążą cztery kręgi, 
Bieg światła lepszy, wpływ jego potęgi Czynniej działając na wosk naszej ziemi, 
Wyraźniej na nim swą pieczęć wyciska. 
Ranek tym oknem schodził tam wysoko, 
A tu był wieczór, tam półkula cała, 
Gdy nasza czarną, jak dzień była biała. 
A obrócona w lewo Beatryce Trzymała w słońcu utkwione źrenice, 
Orle na słońce tak nie patrzy oko. 
Jak drugi promień z pierwszego przez chmurę Błyska i znowu podnosi się w górę, 
Z wracającego tęsknotą pielgrzyma, Tak jej czyn wchodząc w myśl moją oczyma Zapłodził czyn mój i oczy jak gońce Płodnej w czyn myśli posłałem na słońce. 
Wiele tam możem siłami naszemi, 
Co niepodobnym zdaje się na ziemi, Tak działa miejsca dzielność i opieka Przeznaczonego na gniazdo człowieka. 
Długo znieść słońca nie mogła powieka, 
Widziałem tylko jak ognie roznieca, 
Jak war żelaza iskrzący się z pieca. 
I zdało mi się, że od wschodniej strony Z dni wielu jeden wielki dzień się zrobił, 
Jakby Bóg niebo drugim słońcem zdobił. 
Gdy Beatrycze oczy promieniste Wciąż zatapiała w sfery wiekuiste, 
Wzrok mój padł na nią z wysoka zwrócony, 
A spoglądając na nią, jakby w niebie Duch mój utonął, wyszedłem sam z siebie, 
Jak Glaukus, który skosztowawszy ziela, 
W morskiego boga cudownie się wciela. 
Język słów nie ma, za słabe ich brzmienie, 
Wydać naszego ducha przemienienie, Niech więc sam przykład starczy temu gwoli, 
Komu tak łaska doświadczać pozwoli. 
Czy tylko byłem, jak niegdyś, stworzoną Przez ciebie duszą jeszcze niewcieloną? 
Niebios Rządczyni! 
Ty wiesz, o Miłości! 
Ty, coś mnie wzniosła do ich wysokości. 
O pożądana! 
Gdy ruch sfer na niebie Całą uwagę obrócił na siebie, 
Przez harmoniję, jaką z nich wywodzisz, 
Tony jej sprzęgasz, wznosisz, to łagodzisz. 
Zdało się, niebo od końca do końca Płonęło ogniem od płomienia słońca, 
Że nigdy deszcze lub rzeki gdy wzbiorą, 
Wód swoich w szersze nie zlały jezioro. 
A nowość tonów i światłość niezwykła Tak ich badania żądzą mnie paliła, 
Nigdy jej ostrza nie czułem tak żywo! 
Ona, co czytać moją myśl przywykła, 
Chcąc zaspokoić mój umysł wzruszony, 
Nim zapytałem, usta otworzyła I tak poczęła: Rozum twój spaczony Wyobrażeniem, które widzi krzywo, 
Robi, że prawdę pojmujesz leniwo: 
Tego nie widzisz, co byś widział jasno, 
Gdybyś mógł z błędu powstać siłą własną. 
Ty już nie jesteś, jak wierzysz, na ziemi, Piorun tak szybko nie spada z swej chmury, 
Jak ty tu lecisz, wznosząc się do góry. 
Jeślim z pierwszego ochłonął zwątpienia, 
Ukołysany przez jej dźwięczne słowa, 
Silniej objęła mnie wątpliwość nowa: 
I rzekłem: Czuję rozkosz wypocznienia Po zmordowaniu z wielkiego zdziwienia, Teraz podziwiam, skrzydłami jakimi Wzbijam się wyżej nad te lekkie ciała? Ona westchnąwszy, tak na mnie spojrzała Jak matka, gdy jej córka oszalała. 
I tak poczęła: We wszech rzeczy wątku Dopatrzysz ślady wyraźne porządku, 
A ten porządek, jest to forma błoga, 
Która kształtuje świat na obraz Boga. 
Tu wyższe twory widzą siły wiecznej Obraz widomy, jej cel ostateczny, 
Przez który stał się porządek konieczny. 
Wszystkie istoty w porządkowym składzie Przyrodna skłonność wyraźnie odznacza, 
I podług doli, co im los przeznacza, 
Żyją mniej więcej wierni swej zasadzie. 
Tak po tym wielkim istot oceanie, 
Jak i co której radzi skłonność czyja, 
Każda instynktu pełniąc rozkazanie Do różnych portów swą łódką przybija, Z instynktów jeden masz w ognia iskierce, 
Którą coś ciągnie pod księżyc w podniebie: 
Ten żywszym biciem porusza serce, 
Ten ziemię ściska i zbiera ją w siebie. 
Łuk tych instynktów wypuszcza swe groty Na bezrozumne i wyższe istoty Przez duch i miłość, Ten, co nim tak mierzy, 
Opatrznym światłem niebo wypogadza Gdzie pierwsze Rucho jak najchyżej bieży. 
I moc tej struny teraz nas tam niesie, 
Która kieruje lecące z niej strzały, 
Ażeby wszystkie do celu leciały, 
Aby utkwiły w wesołym ich kresie. 
Lecz jako forma często się nie zgadza Z myślą wylęgłą ze sztukmistrza ducha, 
Bo na odpowiedź cielesność jest głucha, Tak często zbacza z kierunku stworzenie, 
Które choć w taki sposób prowadzone, 
Ma moc na drugą pochylić się stronę, Jak widzim ogień spadający z chmury, 
Tak dusza spada, gdy jej popęd z góry Ściągną do ziemi fałszywe rozkosze. 
Mniej cię powinno, jak sądzę i wnoszę, 
Dziwić twe ze mną tu wniebowstąpienie, 
Niż gdy spadają na dół z gór strumienie. 
Byłoby dziwniej, gdybyś tam na dole Gnuśniał w spoczynku, mając wolną wolę, 
Niż gdyby płomień wzbijać się ochoczy Zarył się w ziemię jak kret, co ją toczy. 
I potem w niebo podniosła swe oczy. I. oddział, siedem kół planetowych. 
Na Księżycu. 
Koniec pouczenia o wszechświecie o plamach na Księżycu Tłumie, coś płynął słuchać mnie ciekawy Łódką w ślad mojej śpiewającej nawy, 
Zawracaj wiosłem w brzegi za pogody, 
Nie tobie za mną żeglować przez morze, 
Tracąc mnie z oczu zabłądziłbyś może. 
Ja płynę dotąd w nieżeglowne wody, 
Żagiel mój tchnienie rozdyma Minerwy, 
Apollo ster mój, grono Muz dziewięciu Gwiazdą niedźwiedzic wzrok żeglarza nęci. 
Ty mała garstko! 
Co wcześnie bez przerwy Po chleb aniołów wyciągałaś szyję, 
Chleb, jakim człowiek tu z dnia na dzień żyje, 
Lecz którym nigdy nie może być sytym, 
Okręt twój śmiało pod żaglem rozwitym W ślad moją bruzdą niech się szybko śliźnie, 
Nim wiatr ją zmiecie na wodnej płaszczyźnie. 
Co zobaczycie, dziwniejszym się wyda Niż Argonautom zamorska Kolchida, 
Gdzie się dziwili pierwsze wędrowniki, 
Widząc Jazona, jak w pług wprzęgał byki. 
Wieczne pragnienie współ z duszą stworzone. 
W królestwo duchów wejść błogosławione, 
Szybko nas niosło coraz wyżej, wyżej, 
Jak widzim z nieba ziemi obrót chyży. 
A Beatrycze wciąż w górę patrzyła, 
Jam patrzył na nią, jak złożona strzała Na łuku z węzła zrywa się i leci, 
Tak szybko byłem w tym miejscu, gdzie świeci Cudowna światłość, której blask uroczy Od Beatrycze oderwał me oczy. 
Ona, co w głębi mego serca czyta, 
Zwrócona do mnie, tak piękna, jak miła, 
Ze zwykłym słów swych wdziękiem i urokiem Wznieś wdzięczną duszę do Boga mówiła: Przez Niego nas tu pierwsza gwiazda wita. 
Byliśmy, zda się, przykryci obłokiem Lśniącym i twardym, grał blasków tysiącem, 
Jak dyjamentu szlif rażony słońcem. 
Ta wieczna perła świecąca na niebie Blaskiem niezmierzchłym przyjęła nas w siebie Jak woda, która do swojego łona Przyjmuje promień, cała i złączona. 
Któż pojmie z ludzi, że ja będąc ciałem, 
Drugie sam sobą ciało przenikałem, 
Mający ciała rozciągłość i miarę? 
Jaką czuć w sobie winniśmy tęsknotę, 
Aby oglądać tę arcyistotę, 
W której dopatrzym w zachwyceniu błogim, 
Jak się natura nasza łączy z Bogiem. 
Tam się objawi, w co wierzym przez wiarę, 
I bez dowodu samo cię uderzy, 
Jak pierwsza wiara, w jaką człowiek wierzy. 
Odpowiedziałem: Pani! 
Ile może Wdzięcznym być człowiek, dziękuję w pokorze Temu, co wzniósł mnie nad padoły ziemne. 
Lecz powiedz, jakie są te plamy ciemne Na księżycowym ciele, a skąd w gminie Tysiące bajek krąży o Kainie. 
Ona uśmiechem na chwilę powlekła Urocze lica, a potem tak rzekła: Jeśli sąd ludzki błądzi na rozdroże, 
Tam gdzie klucz zmysłów otworzyć nie może, 
Zaiste, odtąd, rzecz tę widząc jaśniej, 
Strzała podziwu ciebie nie zadraśnie, Gdy w zmysłach sądu szukacie prawidła, 
Widzisz, twój rozum jak ma krótkie skrzydła! 
Lecz mów, co o tym myślisz sam przez siebie? Ta rozmaitość rzekłem: form na niebie, 
Wierzę, z ciał ciekłych i zsiadłych pochodzi. 
Ona: Wierzenie twoje w fałszu brodzi, 
Co sam rad ujrzysz, gdy z uwagą ducha Na mój przeczący wywód skłonisz ucha. 
Na ósmej sferze gwiazd naliczysz sporo, 
Ilość i jakość światła, jakim gorą, 
Każe wnosić, że są różnolice. 
Gdy ciała ciekłe i zsiadłe różnice Wszystkich form tworzą, w tych by gwiazdach była Równa lub różna, jednak jedna siła. 
Gdy różne siły powinny być w owych Ciałach owocem ich zasad formowych, Twierdzenie twoje, jako miecz zagłady Prócz jednej niszczy wszystkie te zasady. 
Nadto, jeśliby rozrzedzone ciało Samo te ciemne plamy formowało Wtedy planeta z tej lub owej strony Ze swojej treści byłby pozbawiony, 
Albo wciąż łudząc twoich oczu wartę, 
Zmieniałby ciągle swojej księgi kartę, Jak ciało zwierza, co w swym całym toku Miąższość, to chudość pokazuje oku. 
Gdyby twój pierwszy domysł był prawdziwy, 
W zaćmieniach słońca miałbyś dowód żywy, Słoneczny promień mógłby przejść bez szkody Przez krąg księżyca, jak przez przeźrocz wody, 
Co jednak nie jest: a więc przez dowody Drugi twój domysł gdy zwycięsko zbiję, 
Fałszywość sądu twojego wykryję. 
Jeśli to rzadkie ciało nie przenika Na skroś księżyca, snadź w nim punkt spotyka, 
Gdzie przeciwieństwo jego nie pozwala Postąpić dalej. 
Stamtąd się zapala, 
Odbija promień, co odblaskiem zowiem, 
Jak farba przez szkło podszyte ołowiem. 
Lecz powiesz, promień w tej części księżyca Daleko ciemniej jak w innej przyświeca, 
Bo się odbija z większej głębokości. 
Z tego zarzutu możesz zawsze w porę Wyzwolić siebie wprost przez doświadczenie, 
Źródło, skąd płyną waszych sztuk strumienie. 
Weź trzy zwierciadła, w jednej odległości Dwa staw przed sobą, trzecie dobrze dalej, Między dwa pierwsze potem zwróć twe oczy Niech tylko świecznik, co za tobą gore, 
W ich się troistej odbije przeźroczy. 
Chociaż najdalsze słabszy blask zapali, 
Jako w dwóch bliższych w dalszym równie żywo Ujrzysz odbite świecznika ogniwo. 
Teraz jak ziemia, która się zieleni Spod warstwy śniegów od ciepłych promieni, 
Duch twój z fałszywych sądów się wyzwoli, 
Światło tak żywe przyjmie z mojej woli, 
Że sam zabłyśnie w jego aureoli. 
W niebie, w stolicy bożego pokoju, 
Wiruje sfera co najszybszej jazdy, W niej jest treść, ziarno wszech bytów rozwoju. 
Niebo następne, gdzie się roją gwiazdy, 
Ten byt rozdziela na różne planety Z sił rozmaitych zarodem poczęte, 
Odeń oddzielne, jednak nim objęte. 
Ten łańcuch bytu inne sfery splata, 
Osobnym ruchem każda krąży sfera, 
Według różnicy, co się w niej zawiera! 
Każdą jej pociąg pędzi do jej mety. 
Jak widzisz teraz, te narzędzia świata Szczeblami siły, jakie z góry biorą, 
Podają gwiazdom, co pod nimi gorą. 
Ile twe oczy wzrok wytężyć mogą, 
Patrz, ja ku Prawdzie jaką idę drogą, 
Jeśli dojść do niej pałasz żywą chęcią. 
Sfery te stałym podległe warunkom, 
Siłę, co ciała ich w przestrzenie miota, 
Błogosławionym chciej przyznać kierunkom, 
Jak kowalowi dzieło jego młota. 
To ósme niebo, gdzie gwiazd tyle świeci, 
Od Arcyducha ma ruch, jakim leci, 
Staje się jego obrazem, pieczęcią. 
Jak w prochu twoim członki twe porusza I różno władze rozwija twa dusza, 
Arcyduch tak swą dobroć rozmnożoną Zlewa na gwiazdy i szczepi w ich łono, 
Sam kołujący na swojej jedności. 
Każda więc siła w swe ciało szlachetne, 
Które ożywia, wnika rozmaicie I z nim się wiąże jak z tobą twe życie: 
A że wypływa z natury wesołej, 
Świeci jak w oku skra żywej radości. 
Więc nie ciał zsiadłych i ciekłych żywioły Robią, że światła nierównie są świetne, 
Ale ta siła z wszechmocą duchową, 
Która jest sama zasadą formową Wedle potęgi, jaką ma jej władza, 
To, co jest ciemne i jasne, wyradza. Ciąg dalszy. 
Mieszkanki księżyca. 
Zakonnica Pikarda. 
Konstancja, matka Fryderyka II. 
Pouczenie o istocie świętości. To słońce, co mnie miłości płomieniem Paliło, teraz wdzięk prawdy uroczy Odkryło swoim dowodem, przeczeniem. 
A ja, ze skruchą pragnąc doskonałą Wyznać me błędy, o ile przystało, 
Podniosłem głowę i już mówić miałem: 
Lecz widok nowy pociągał me oczy, 
Wzrok mój weń z takim wraziłem zapałem, 
Że o spowiedzi mojej zapomniałem. 
Jak przez szkła przeźrocz czystą i bez skazy, 
Albo przez jasne, ciche wód kryształy, 
Nie tak głębokie by dno zaciemniały, 
Szły do mych oczu takie mdłe obrazy, 
Że prędzej perła na tle białym czoła Blaskiem swym oczu uwagę wywoła. 
Widziałem, zda się, orszak cieniów nowy Rozwierał usta skore do rozmowy: 
Dlatego łatwo w błąd przeciwny wpadłem Temu błędowi, co miłość złudzeniem Między człowiekiem zatlił a strumieniem. 
Chcąc widzieć cienie, azali zwierciadłem Były obite, ciekawie patrzałem, 
Skąd wychodziły, z jakich ciał poczęte? 
I nic nie widząc, wzrok znowu zwracałem Na światło pięknej przewodniczki mojej, 
A uśmiech błyskał przez jej oczy święte. 
Ona mówiła: Nie z przyczyny innej, 
Ja się uśmiecham z twej myśli dziecinnej, Jeszcze twa stopa nie o mocy swojej, 
Słabo na prawdzie jak potknięta stoi. 
Te, jako widzisz, rysy cieniów mglistych, 
Są to postacie istot rzeczywistych, 
Tu wywołanych za śluby złamane. 
A więc jak stoisz, przemów do nich z dala, 
Słuchaj ich z wiarą, bo światłość prawdziwa, 
Przez którą duch ich w radości opływa, 
Nigdy im od się zbłądzić nie pozwala. 
I obróciłem rozmowę do cienia, 
Który najwięcej miał chęci mówienia, 
Rzucając słowa z pośpiechu splątane: Duchu! mówiłem: Szczęśliwie stworzony, 
Co w sobie, życiem wiecznym oświecony, 
Czujesz tę słodycz, jakiej nie pojmuje Nikt i nie pojmie, aż nim jej skosztuje, Przyrzekam tobie wdzięczność niezrównaną, 
Jeśli mi powiesz los wasz, twoje miano, Ciekawej chęci nie licz na karb grzechu. 
A cień z oczyma pełnymi uśmiechu: Tu miłość nasza, boskiej obraz żywy, 
Drzwi nie zamyka dla chęci godziwej, 
Bo miłosierdziu zdało się bożemu, 
Aby dwór jego był podobny Jemu. 
Byłam na ziemi zakonnicą skromną, 
Jeśli mnie dobrze twoje oczy pomną, 
Choć piękność moja dziś jest w krasie żywszej. 
Poznasz Pikardę, mieszkam pośród grona Błogosławionych i błogosławiona Jestem tu w sferze ze sfer najleniwszej. 
Płomień żądz naszych do tyla rozdęty, 
Jaką w nich iskrę zapalił Duch Święty, 
Cieszy się sferą, jaką jest objęty. 
Los nasz, jak widzisz, ma blasku niewiele, 
Bośmy na różne rozstrzeleni cele, 
Niedbale, w części złamali swe śluby. 
A ja: Postaci waszych wdzięk tak luby! 
Tak coś boskiego wzrok mój do was nęci, 
Że pierwszy rys wasz spłowiał w mej pamięci. 
Długo szukałem ciebie w przypomnieniu, 
Gdy mi pomagasz, zwąc się po imieniu, 
Poznaję, jakbym cię widział od wczoraj. 
Lecz powiedz, tu, gdyś wiekuiście błoga, 
Czy do sfer wyższych nie tęsknisz goręcej, 
Ażeby bliżej spoglądać na Boga, 
Kochać go więcej, być kochaną więcej? Wtem uśmiech, w którym prześwieca pokora, 
Jej twarz i drugich oświecił dokoła, 
I przemówiła do mnie tak wesoła, 
Że mi się zdała z światła, jakim błyska, 
Płonąć miłością z pierwszego ogniska. Bracie! 
Tu miłość żar woli przygasza, 
Chęć w tym, co mamy, określa jej władza, 
Ona dóbr innych pragnąć odradza. 
Gdybyśmy sami, na przekór pokorze Wyżej być chcieli, chęć i wola nasza Byłyby zaraz z wolą tego w sporze, 
Którego mądrość nas tu współgromadzi: 
A zgodą stoi to królestwo boże. 
Gdy bliżej poznasz naturę sfer nieba, 
Przyznasz, że tu żyć w miłości potrzeba. 
Błogosławiony stan jest naszej doli Wtedy, gdy z wolą bożą się zespoli, Wszystkich nas wole idą z jednej woli. 
A stopnie duchów nadane jestestwa Miłe są temu całemu królestwu, 
Jak i królowi, którego tu wola Jest razem wolą wszystkich jako króla. 
Na jego woli nasz pokój spoczywa, 
Ona jest morzem, w które wszystko spływa, 
Co sama tworzy, co robi natura. 
Wtenczas mi z oczu zeszła błędu chmura, 
Jasno mi było, jak gdy błąd uznajem, 
Że każde miejsce w niebiosach jest rajem, 
Choć w nich deszcz łaski niejednako spada. 
Lecz, jak gdy drażni smak suta biesiada, 
Syci potrawą jedną, nie przestajem Pożądać drugiej, tak gestem i słowem Robiłem, znęcon słów jej złotogłowem, 
By się dowiedzieć, jaka to tkań była, 
Do końca której czołnka nie puściła. Zasługą rzekła, pobożności swojej, 
Jedna tu w niebie wyżej od nas stoi, 
Wedle zakonu, którego zasłoną I suknią była w życiu obleczoną, Aby do śmierci z czystym ślubów wieńcem, 
Czuwać, zasypiać społem z oblubieńcem, 
Który ślub każdy uznaje za godny, 
Jeśli jest z prawem miłosierdzia zgodny. 
Na wzór jej młoda uciekłam od świata I jej zakonu zamknęła mnie krata, 
I ślubowałam w mej duszy do zgonu Przez nią wskazaną iść drogą zakonu. 
Ludzie zza kraty, z klasztornego progu, 
Zawsze do złego skłonniejsi z nałogu Niźli do dobra, porwali mnie skrycie, A Bóg wie, jakie było moje życie. 
Światłość, co w prawą żywe ognie nieci I całym blaskiem naszej sfery świeci, 
Co z ust mych o mnie słyszałeś w tej dobie, 
Podobnie w duchu tak myśli o sobie. 
Jak ze mnie, równie mimo ślub zrobiony, 
Zdjęto z jej czoła cień świętej zasłony. 
Lecz gdy wróciła w świat pomimo woli I w swe nałogi, co ją dotąd boli, 
Serce jej ziemską skazą niesplamione Ciągle nosiło tę świętą zasłonę. 
Wielkiej Konstancji tak światłość rzęśnieje! 
Z drugiego wiatru, co od Szwabów wieje, 
Zrodziła trzeci i na nim zgasł światu Z tej krwi ostatni świecznik majestatu. 
Skończywszy mówić, 
Pikarda pobożna Nuciła Ave: tak nucąc, w oddali Znikła jak kamień tonie w mętnej fali. 
Spojrzenia moje, ile było można, 
Szły ciągle za nią, lecz gdy ją straciły, 
W cel większej żądzy oko me zwróciły I utonęły całe w Beatrycę: 
Lecz ta ciskała takie błyskawice, 
Że ich widoku nie mogły znieść oczy, Przeto ją pytać mniej byłem ochoczy. Dalszy ciąg. 
Pouczenie o istocie i stopniach błogosławieństwa i o wolnej woli. Pomiędzy dwiema siedząc potrawami, 
Umarłby z głodu człowiek, pan wyboru, 
Gdyby z nich jednej nie przeżuł zębami. 
Tak między dwoma drży jagnię wilkami, 
Tak drży pies, wpadłszy między dwa rogale, Tak zawieszony między dwa zwątpienia Milczałem tylko, bom czuł mus milczenia, 
Z czego bynajmniej ja się nie pochwalę. 
Milczałem, ale był to chłód pozoru, 
Z lic mych iskrzyła chęć pytania nowa Goręcej, niżby buchnęła przez słowa. 
Jak prorok Daniel przez wykład snu dziwny Gniew ukołysał okrutnego króla, 
Tak Beatrycze przez natchnienie boże Zrobiła mówiąc: Ja widzę niemylnie, 
Jak cię pociąga dwóch żądz prąd przeciwny, Troska twa sama wiąże się tak silnie, 
Że się na zewnątrz rozwinąć nie może. 
Ty rozumujesz: gdy trwa dobra wola, 
Dlaczego, gdy jej czyni gwałt kto drugi, 
Maleje wartość jej własnej zasługi? 
Jeszcze cię robak drugiej troski wierci, 
Jakoby dusze wedle słów Platona Do gwiazd rodzinnych wracają po śmierci. 
Dwóch tych trosk w tobie walka niestoczona. 
Wpierw zwalczę bronią mojego wykładu Myśl, co najwięcej ma żółci i jadu. 
Wśród Serafinów, co przed Panem panów Najświetniej gorą, dwóch, czy jeden z Janów, 
Samuel, 
Mojżesz nie mówię, 
Maryja, 
Wszyscy jak duchy, których widzisz cienie, 
Nie mają swoich stolic w drugim niebie: 
Równie im świeci wiekuiste lato. 
Lecz wszyscy pierwszą upiękniają sferę, 
Słodycz ich życia równie się rozwija I światło różnie wyiskrzają z siebie, 
Według jak czują w sobie boże tchnienie. 
Te duchy tu się pokazały na to, 
Abyś przez znaki poznał prawdoszczere, 
Jaka najniższa sfera ze sfer nieba. 
Do waszych pojęć tak przemawiać trzeba, 
Bo rozumowy wasz pogląd zawisły Od sądu, jaki naprzód tworzą zmysły. 
Dlatego pismo folgować wam umie, 
Gdy boże oko, boża ręka mówi, 
Nadając ludzki kształt Arcyduchowi, Choć Pismo wcale rzecz inną rozumie. 
I święty Kościół pod figurą ciała Wam Gabriela przedstawia, 
Michała I tego, co wzrok wrócił Tobiaszowi. Myśl, jaką Platon w usta Tymeusza Wkłada o duszach, nic wspólnego nie ma Z tym, co tu widzim, on mówi, jak mniema, Mówi, że wraca do swej gwiazdy dusza, 
Wierząc, że od niej oderwaną była, 
Kiedy natura ją z formą łączyła. 
Może w tym zdaniu inna myśl się chowa, 
Zamiar, którego nie wydały słowa, 
Godny nie żartu, lecz raczej podziwu. 
Jeżeli przez to rozumie, że wpływu Do swych sfer wraca chwała i nagana, 
Jako odbity promień od zwierciadła, Strzała być mogła dobrze celowana, 
Od tarczy prawdy niedaleko padła. 
Już źle pojęta zasada ta śmiała Ledwo nie cały stary świat zbłąkała, 
Który cześć Marsa, 
Jowisza ogłasza. 
Druga wątpliwość, jaka tobą chwieje, 
Mniej jadowita, zbić ją mam nadzieję. 
Że ludziom zda się sprawiedliwość nasza Niesprawiedliwą, w tym jest skarga stara, 
Nie złość kacerska, lecz wątpiąca wiara. 
A że tę prawdę twój rozum w lot zbada, 
Wedle, jak żądasz, objaśnię cię rada. 
Gdy gwałt przychodzi, cierpiąca go dusza, 
Chociaż spokojnym żalem się zakrwawia, 
Bez żadnej spółki z tym, który ją zmusza, 
Gwałt jeszcze takiej duszy nie wymawia. 
Wola, gdy nie chce, ma ognia naturę, 
Gaś po sto razy, on wybucha w górę. 
Więc gdy się wola mniej lub więcej zgina Przed siłą, siły sługą być zaczyna: 
Tak i te duchy mogły na wstyd siły Wrócić za kratę, jednak nie wróciły. 
Gdyby ich wola była tak wytrwała, 
Jaka Wawrzyńca na żarach trzymała, 
Co w ogniu rękę paliła Scewoli, Czyżby nie mogły swe śluby przerwane Dopełnić w miejscu, skąd były porwane? 
Lecz arcyrzadka taka stałość woli! 
Ten wykład, jeśliś doń ucha przykładał, 
Twemu twierdzeniu cios ostatni zadał. 
Lecz oto drugi ciebie błąd pokusza, 
Z którego własna myśl cię nie wyzwoli: 
Z tej walki mógłbyś wyjść cały znużony. 
Błogosławiona, mówiłam ci, dusza Kłamać nie może, ponieważ szczęśliwa Przy pierwszej prawdzie najbliżej przebywa. 
I w tym Pikarda, mówiąc, na myśl wbiegła O Konstancyi, która wiernie strzegła Niepokalaną miłość dla zasłony. 
Stąd w słowach naszych, z mojej i z jej strony, 
Mógł cię uderzyć pozór przeciwieństwa. 
Często się zdarza, że trwogą przejęci Ludzie, chcąc uciec od niebezpieczeństwa, 
To, co źle robią, robią mimo chęci. 
Masz z matkobójcy przykład, z Alkmeona, 
Który uległszy powadze ojcowskiej, 
Stał się bezbożnym z miłości synowskiej. 
Chcę, abyś myślał, że wina zrodzona Z przymierza woli i siły gwałcącej, 
Niczym nie zetrze plamy ją hańbiącej. 
Bezwarunkowej woli gwałt nie złamie I na zło tylko o tyle przyzwala, 
Ile ją bojaźń od dobra oddala. 
Więc gdy Pikarda uprzednimi słowy Orzekła woli moc bezwarunkowej, 
Poznałeś drugą wolę z mej rozmowy, Dowód, że prawdzie z nas żadna nie kłamie. 
Tak dźwięcząc, płynął szmer świętego zdroju Z krynicy, z której wszelka prawda tryska, 
Aż obie żądze zgasił mi w pokoju. Kochanko boża! 
Gdy deszcz słów twych leje, 
Duch mój w nim rzeźwo kąpie się i grzeje: 
Skąpy lśni promień z uczuć mych ogniska, 
Aby twej łasce sprostać choć w połowie, 
Niech ten, co może, za mnie ci odpowie. 
Rozum nasz nigdy, jak łakome dzieci, 
Niesyt, póki się prawdą nie oświeci, 
Za którą każda inna prawda kłamie, Gdy w jego oku jej promień się złamie, 
W niej odpoczywa, jak zwierzę w swej jamie: 
Przeciwnie, pogoń żądz naszych daremna Nas by strawiła jak febra tajemna. 
Wskutek tej żądzy wątpienie wynika Z podnóża prawdy jak latorośl dzika I coraz wyżej i wyżej powiewa, 
Aż nim doścignie do wierzchołka drzewa To mnie ośmiela, o Pani! w tej chwili O drugą prawdę zapytać w pokorze, 
Której blask dla mnie zakrywa błąd gruby: 
Chcę wiedzieć, człowiek czy złamane śluby Zastąpić godnie innym ślubem może, 
Gdy szalę jego ciężarem przechyli? Ona spojrzała oczyma boskimi, 
W nich żar miłości pałał tak uroczy, 
Że jego blaskiem zwyciężone oczy Jak przelękniony spuściłem do ziemi. Dodatek do ostatniego pouczenia i o ślubach. . 
Wzlot ku Merkuremu. Gdy tu, w tym środku gorącej miłości, 
Ja świecę tobie płomienniej i żywiej Nad wszystkie ziemskich blasków wielmożności, 
Tak, że zwyciężam twoich oczu siłę, Nie dziw się, robi to wzrok doskonały, 
Który pochwyca szybko przedmiot cały, 
A raz schwyciwszy, bada nie leniwiej. 
Już widzę jasno, jak w tym duchu świta Jasność od światła wiecznego odbita, 
Którego widok w nas miłość zapala. 
A jeśli inne rzeczy tobie miłe Porwą twe serce jako łódkę fala, 
Blask tegoż światła, ale źle poznany, 
Będzie ci świecił przez przedmiot kochany. 
Chcesz wiedzieć, można li przez inne dzieła, 
Przez żal, modlitwę, jaką wolno prosić, 
Złamanym ślubom uczynić zadosyć, 
Ażeby duszę ustrzec od zgryzoty? Tak Beatrycze, tak tę pieśń poczęła, 
I jak mówiący człowiek nieprzerwanie, 
Ciągle swe święte snuła nauczanie. Największym darem, jaki z swej szczodroty Bóg dał, nas tworząc, który jako zgodny Z jego dobrocią sam najwyżej ceni, 
Jest wolna wola, dar istot przyrodny Mających rozum. 
Teraz rzutem oka W głąb tej zasady zajrzyj do jej rdzeni, 
A poznasz, wartość ślubu jak wysoka! 
Jeśli go w tobie tak wola uchwala, 
Że sam przyzwalasz i Bóg nań przyzwala, 
Z Bogiem gdy staje umowa człowieka, 
Wtedy się człowiek skarbu woli zrzeka: 
Po tej ofierze cóż ma dać w zamianę? 
Gdy dary przez cię raz ofiarowane Myślisz używać jak godziwą własność, 
To jedno, jakbyś zły bogactw nabytek Pragnął obrócić na dobry pożytek. 
Głównego punktu widzisz całą jasność, 
Lecz ci tej prawdzie przeczy Kościół święty, 
Rozwiązujący ślub z woli poczęty. 
Zaczekaj chwilę, nie wstawaj od stołu, 
Abym ci pokarm ciężki od strawienia Pomogła przeżuć i strawić pospołu. 
Otwórz na ścieżaj myśli furtki obie Przy wejściu słów mych, a zamknij je w sobie: 
Nie dość, że wchodzi nauka uszami, 
Zwietrzeje, gdy ją pamięć nie zatrzyma. 
Treść ślubu wiążą dwie rzeczy koniecznie, 
Pierwszą, naszego przedmiot poświęcenia, 
Drugą jest w sobie żyjąca umowa: 
Ostatnia nigdy niestarta trwa wiecznie, 
Jak cię objaśnia wyżej moja mowa. 
Stąd u Hebreów konieczność ofiary, 
Taki Lewitów był obyczaj stary, 
Choć ich ofiara dość często się zmienia. 
Co do przedmiotu ofiary niezdrożna Zamiana, jeśli zastąpić ją można Drugą ofiarą, gdy jest równie święta. 
Lecz nikt nie może, jak Kościół poucza, 
Ciężaru z ramion swą własną powagą Zdjąć bez srebrnego i złotego klucza. 
Zamianę płochą zważ co do litery, 
Czy rzecz rzucona nie jest tak zamknięta W nowo przyjętej, jak w liczbie sześć cztery. 
Bo każdy przedmiot, jeżeli swą wagą Ku sobie szalę przychyli zasługi, 
Już się nie daje wymienić na drugi. 
O ludzie! 
Ślubów nie miejcie za marę, 
Bądźcie im wierni, lecz dla nich nieślepi, 
Jak Jefte pierwszą robiący ofiarę. 
Byłoby mówić źle zrobiłem lepiej, 
Niż robić gorzej, wypełniając śluby: 
Wielki wódz Greków rażony tym błędem. 
Zmusza swą córkę, aby pod żelazem Odżałowała swoich wdzięków chluby. 
Głupcy i mędrcy płakali zarazem I nad ofiarą, i dzikim obrzędem. 
Większą powagę miejcie, chrześcijanie, 
Nie bądźcie wiotcy jako puch w tej wierze, 
Że każda woda was z brudu opierze. 
Macie Testament i Stary, i Nowy, 
Macie pasterza trzody Chrystusowej, 
Aby prostował wasze obłąkanie, Dość dla waszego zaiste zbawienia. 
Gdy was gdzie indziej zwrócą złe pragnienia, 
Żeście nie owce, pamiętać wypada, 
By was nie ugryzł żart Żyda sąsiada. 
Nie róbcie jak to jagnię igrające, 
Które porzucić mleko matki woli Dla płochej z sobą tryksy i swawoli. 
Tak Beatrycze, jak piszę, mówiła: 
I pełna żądzy potem się zwróciła W stronę, gdzie więcej płomieni się słońce, 
A jej milczenie, twarz zmieniona cała, 
Kazały milczeć, spuściłem w dół głowę, 
W której już snuła myśl pytania nowe. 
Jak pierwej w tarczy cel przebija strzała, 
Nim struna łuku spocznie jeszcze drżąca, 
Tak w drugą sferę biegła nasza jazda. 
A moja Pani tak była świecąca, 
Gdy wstępowała z rozkoszą tajemną W światło tej sfery, że od niej Merkury Płomienniej błysnął. 
O! 
Jeśli ta gwiazda Grała blaskami, cóż się działo ze mną Tak wrażeniowym i czułym z natury? 
A jak w sadzawce przynęcone ryby, 
Gdy cień zewnętrzny przez jasne fal szyby Znęci je żeru znajomym obrazem, 
Wesołe grają pod przeźrocza fali, 
Więcej tysiąca światłości zarazem Biegło wprost ku , wołając z oddali: Oto on żywszą w nas miłość zapali! Gdy tłum tych świateł ku się pomykał, 
Widziałem duchy pełne wesołości W promiennym blasku, jaki z nich wynikał. 
Myśl, czytelniku, gdybym, wielka wina! 
Przerwał nić przędzy, co się tu zaczyna, 
Jak niespokojny czułbyś głód nowości? 
Sądź wedle siebie, ile te światłości Bodły mnie wiedzieć, skąd i jakie były, 
Odkąd się moim oczom objawiły. O, urodzony szczęśliwie z powicia! 
Któremu z wyższej dozwolono łaski Wiecznych triumfów tu oglądać trony, 
Wpierw nim rzuciłeś bojowanie życia! 
My tu światłością świecim, co swe blaski Rozpromieniła na wsze nieba strony. 
Chcesz wiedzieć, jaka nasza dola w niebie, 
Sam, jako raczysz, nasycaj tu siebie. 
Tak mówił jeden duch, a Beatryce: Mów, mów z ufnością, myśli twe bez trwogi Otwórz przed nimi, uwierz w nich jak w bogi. Widzę, że w świetle własnym masz twe gniazdo, 
Ponieważ świeci przez twoje źrenice Gdy się uśmiechasz: duszo świątobliwa! 
Ktoś ty, ja nie wiem, dlaczego z tą gwiazdą Światło twe zlewasz, która mniej szczęśliwa, 
Przed ludźmi cudzym światłem się zakrywa? Tak rzekłem: światłość, co zrazu mówiła, 
Żywszym niż wprzódy ogniem zaświeciła. 
Jak samo w sobie blask pochłania słońce, 
Zakryte dla nas przez zbytek światłości, 
Trawiąc gorącem pary łagodzące Żar jego ognia, ze zbytku radości W swym blasku postać utonęła święta, 
Tak się zamknąwszy, odrzekła zamknięta Słowami, jakie pieśń następna śpiewa. Na Merkurym. 
Mowa Justyniana o orle cesarskim. 
Dzieje cesarstwa rzymsko-niemieckiego i polityczny system Dantego. 
Mieszkańcy Merkurego. Za Konstantyna, gdy z Cezarów drzewa Zerwał się orzeł, a przeciwna gwiazda, 
Nie ta, gdy leciał w Eneasza tropy, 
Widziała, jak siadł na stolicy nowej, Dwieście i więcej lat ptak Jowiszowy Gościł na Wschodzie, na krańcu Europy, 
W pobliżu Idy, skąd wyleciał z gniazda. 
Tam rządził światem w swoich skrzydeł cieniu, Chodząc z rąk do rąk przez koleje różne, 
Ptak przysiadł w końcu na moim ramieniu. 
Byłem Justynian Cezar, moja sława Brzmi, że posłuszny bożemu natchnieniu Pierwszy ludowe ułożyłem prawa, 
Z nich wyrzuciwszy zbyteczne i próżne. 
Wpierw, z wielu błędów wyznając niektóre, 
Wierzyłem w jedną Chrystusa naturę, Lecz wielki pasterz Agapet z urzędu Zgromił błąd taki, wycofał mnie z błędu, 
Wszystko, co mówił, sprawdziła tu wiara. 
Widzę w niej jasno, jak w każdym przeczeniu Fałsz obok prawdy dojrzysz w okamgnieniu. 
Gdym szedł z Kościołem, niebo myśl natchnęło, 
Abym wykonał to olbrzymie dzieło. 
Miecz zdałem w ręce mego Belizara,. 
Prawica boża była przy nim w boju Jako znak, abym odpoczął w pokoju. 
Zaspokoiłem twe pierwsze pytanie, 
Lecz jego przedmiot wielce ważnej treści Zmusza mnie jeszcze rzucić światło na nie, 
Ażebyś widział, gdzie słuszności źródło, 
Czy w tych, co święte chcą przywłaszczyć godło, 
Czy w drugich, co się opierają temu. 
Patrz, ptak monarszy przez jak świetne dzieła U wszystkich ludów stał się godnym cześci, A chwała jego w ten dzień się poczęła, 
Gdy Pallas umarł, by państwo dać jemu. 
Wiesz, jak on w Albie mieszkał przez trzy wieki Do dnia, o którym brzmiał rozgłos daleki, 
Gdy zań trzej z trzema zwiedli pojedynek. 
Wiesz od porwania co zrobił Sabinek, 
Do Lukrecyi zemszczonej boleści, 
Za siedmiu królów, wiesz, jak podniósł czoło, 
Sąsiednie ludy korząc naokoło. 
On wiódł do boju rzymskie legijony, 
Hord koczujących zawściągał zagony, 
Hołd na Brennusie, 
Pirrusie wymusza: 
Skąd Torkwat, 
Kwintus, który przyjął miano, 
Że swą czuprynę nosił rozczochraną, 
Słyną po zgonie obok Fabijusza. 
On dumę Maurów podeptał szponami, 
Gdy przeszli Alpy śladem Hannibala, 
Z których, o Padzie, twoja płynie fala. 
Scypion, 
Pompejusz, jeszcze młodzieńcami Tryumfowali ponad jej brzegami, Miecz ich, gdzie młode igrałeś pacholę, 
Twoją rodzinną skrwawił Fijesolę. 
Potem, gdy niebo wzburzony przez wojny Chciało na wzór swój zrobić świat spokojny, 
W ręce Cezara przeszedł ptak dostojny Za wolą Rzymian. 
Lecąc przed Cezarem, 
Ptak grzmiał skrzydłami nad Renem i Warem: 
Wody Isery, 
Saony, 
Sekwany, 
I strumieniami wzdęte fale Ronu, 
Widziały ptaka lot niezmordowany. 
Pochód z Rawenny, przejście Rubikonu, 
Tak były szybkie, że szlakiem latacza Chcąc dążyć, język i pióro rozpacza. 
Przebiegł Hiszpany, 
Durazzo, a potem O błoń farsalską jak grom spadający Potężnym skrzydeł uderzył łoskotem, 
Aż z bólu do dna zadrżał Nil gorący. 
Zwiedził Symois, skąd jakby od wczoraj Z gniazda wyleciał, zwiedził grób Hektora, Ptolomeusza rzuciwszy na zgubę, 
Poleciał deptać Maurytana Jubę: 
Potem na Zachód załamał tor drogi, 
Kędy Pompejusz dął w wojenne rogi. 
Na koniec spoczął na Augusta dłoni, 
A co z nim zdziałał, na odgłos tej wieści Brutus, 
Kasyjusz, z gniewu w piekle wyją. 
Płacze Modena, 
Perugia łzy roni, 
Z ócz Kleopatry płyną łzy boleści, 
Gdy uciekając od orła pogoni Umiera nagle, ukąszona żmiją. 
Z nim rzymski orzeł, ludy rozburzone Karcąc, zaleciał na morze Czerwone, 
Z nim taki pokój zdobył przez podboje, 
Że światu zamknął Janusa podwoje. 
Lecz co to godło, które pobudziło Mnie mówić o nim, dla świata zrobiło, 
Co mogło zrobić, jako cień, jak mara, 
Wszystkie te czyny zbledną i zagasną, 
Jeśli z miłością nań spojrzym i jasno, 
Widząc je w ręku trzeciego Cezara. 
Bo sprawiedliwość wieczna dając jemu To godło w ręce, znak władzy zaszczytny, 
Razem z tym godłem przelała nań chwałę Zadość uczynić gniewowi bożemu. 
Na to, co powiem, daj ucho zdumiałe: 
Orzeł z Tytusem biegł w Jeruzalemie Krwią za krew świętą zbroczyć świętą ziemię, 
Pomścić się zemsty za grzech starożytny. 
Gdy ząb Lombardów ugryzł Kościół święty, 
Pod skrzydłem orlim, cieniem ich objęty Zgoił, choć była dość głęboka rana, 
Ranę zwycięski oręż Karlomana. 
A teraz osądź, czym niesłuszne skargi Wymiatał na tych, przez których zatargi Po tyle razy nieszczęście was bodło. 
Ten lilijami chce ćmić wspólne godło Ten je przywłaszcza, a ze stronnictw wielu Każdy ma tylko własny zysk na celu. 
Niełatwo zgadnąć, czyje większe winy, Niechaj spiskują, jak chcą, gibeliny Pod innym godłem, pod złą idą wodzą, 
Gdy sprawiedliwość z nim ciągle rozwodzą. 
Choć nowy Karol przegraża gwelfami, 
Nie zdusi orła, co nieraz szponami Większemu odeń lwu poszarpał grzywę. 
Nieraz płakały dzieci nieszczęśliwe Błędu swych ojców, strzeżcie się wierzenia, 
Że dla liliji Bóg swe godło zmienia. 
Ta mała gwiazda jest dusz pomieszkaniem Czynnych na ziemi, tych, co niepowszedną Pracą zdobyły ziemską nieśmiertelność. 
Ale gdy żądze znużone lataniem Wznoszą się tylko pod tę gwiazdę jedną, 
Zwichnąwszy błędnie swego lotu dzielność, 
Trzeba, ażeby promienie miłości Równie szły z wolna do swej wysokości. 
Tu, w naszych zasług, naszych nagród mierze, 
Każda z nas cząstkę swej radości bierze, 
Bo ją ni mniejszą, ni większą nie widzim: 
Tu sprawiedliwość tak żądze łagodzi, 
Że nie zazdrościm ani nienawidzim. 
Jak różne tony mistrz w jeden chór godzi, 
Tak naszych bytów stopień ten czy inny, 
Wśród tych sfer tworzą akord harmonijny. 
W tej perle rzuca Romeo blask złoty, 
Źle nagrodzony za swe piękne cnoty. 
Lecz żartujący z niego Prowansale Niedługo żarty zmienili na żale: 
Choć źle ten stąpa, jak chromy bez laski, 
Kto na swą szkodę cudze skarbi łaski. 
Rajmund Beranżer, słuchaj, dziwo nowe, 
Miał cztery córki, a wszystkie królowe! 
Z pięknym je wianem wnosił w królów progi, 
Romeo, pielgrzym błędny i ubogi. 
Beranżer, mimo tak wielkie zasługi, 
Dworskim poszeptom gdy ucha użyczył, 
Zdania rachunków zażądał od sługi, 
Który dwanaście za dziesięć odliczył. 
Ubogi skarbny rzucił dwór książęcy, Gdyby świat wiedział, z jaką on odwagą Znosił żebractwo i nędzę półnagą, 
Świat, co go chwalił, pochwaliłby więcej. Na Merkurym: zakończenie. 
Pouczenie o grzechu i zbawieniu. 
Dodatek o stworzeniu pośrednim i bezpośrednim. Boże zastępów! 
Ich tarczo i zbrojo, 
Hosanna tobie! 
W tym królestwie całym Szczęśliwe światła sam światłością twoją Zapalający z miłością, z zapałem. 
Tak do swej sfery zwrócony duch śpiewał, 
Promień go blaskiem podwójnym zalewał. 
On, inne światła, co razem z tym duchem Znów jęły tańczyć wirującym ruchem, 
Znikły w oddali jak skry latające, 
A we mnie myśli mówiły wątpiące, Mów do swej Pani: o święta szczebiotko! 
Zgaś mi pragnienie rosą ust twych słodką. 
Lecz przez cześć, jaką mam dla B, dla ICE Skłoniłem głowę jak człek przy zaśnieniu, 
Poszanowania tak wielkiej oznaki Nie mogła długo ścierpieć Beatryce, 
I tak poczęła, podnosząc głos silny, 
Świecąc uśmiechem, uśmiech mógłby taki Zrobić człowieka szczęśliwym w płomieniu. Jak mnie poucza sąd mój nieomylny, 
Ty myślisz: zemsta z woli niebios Pana Słuszna, jak była słusznie ukarana? 
Więc słuchaj, myśl twą ja szybko wyzwolę, 
Siew prawdy wielkiej rzucam na jej rolę. 
Gdy użyteczne wędzidło na wolę Potargał człowiek z matki niepoczęty, 
Za grzech ten z raju na zawsze wyklęty, 
Klątwę sprowadził na całe swe plemię. 
Stąd w błędzie wielkim, znosząc grzechu brzemię Przez wiele wieków żył świat podsłoneczny, 
Aż gdy Bóg-słowo zstępując na ziemię, 
Naturę, co grzech z jej stwórcą rozdzielił, 
Złączył sam w sobie i do siebie wcielił, 
Wprost przez czyn jeden swej miłości wiecznej. 
Tu z twoich oczu spadnie błędu chmura: 
Złączona z swoim stwórcą ta natura Szczerą i dobrą w swojej treści była, 
Jak w dzień, gdy wieczna miłość ją stworzyła. 
Jej grzech ją z raju wygnał bez nadziei, 
Bo wyszła z prawdy i życia kolei. 
A zatem, męka porównana krzyża Z naturą, jaką wziął Ukrzyżowany, 
Sprawiedliwości w niczym nie ubliża, Razem jej sądu nie wytrzyma próby, 
Jako sądzona względnie do osoby, 
Co wycierpiała obelgi i rany, 
W końcu krzyżową śmierć za grzech Adama, 
Łącząc treść z sobą natury człowieczej, 
Przeto czyn jeden wylągł różne rzeczy, Bo śmierć ta sama pożądaną była Bogu i Żydom, śmierć, mówię, ta sama Ziemią zatrzęsła, niebo otworzyła. 
Odtąd zwątpienie tobie nie zaprzeczy, 
Że sprawiedliwy sąd sądził niekrzywo, 
Ukarać zemstą zemstę sprawiedliwą. 
Lecz widzę, duch twój w sieć myśli uwięzły, 
Rad by co prędzej potargać jej węzły. 
Mówisz: Co słyszę, pojmuję nieciemno, 
Lecz ku naszemu po co odkupieniu Bóg-syn chciał umrzeć w krzyżowym cierpieniu? 
To jest na zawsze zakryte przede mną. Bracie, ten wyrok zawsze się powleka Mgłą tajemniczą przed wzrokiem człowieka, 
Czyj duch nie wyrósł w miłości płomieniu. 
W rozumującym o wszech rzeczach tłumie, 
Gdy arcyrzadki ten przedmiot rozumie, 
Powiem ci, w jakim był wybrany celu Środek ten jako najgodniejszy z wielu. 
Bóg sam ognisko miłości przeczyste Zapala w sobie, On moc wszechmogąca, 
Wyiskrza w sobie piękno wiekuiste: 
Co bezpośrednio z niej jest, nie ma końca, 
Bo jej pieczęci nic złamać nie może, 
Gdzie ją przyłożą same ręce boże. 
Jej bezpośredni wpływ wolny, rozległy, 
Podrzędnych rzeczy wpływom niepodległy. 
Im więcej w treści ducha i żywota Do niej podobna z niej wyszła istota, 
W tej święty ogień żywsze blaski miota. 
Bezpośrednimi miłości darami Ludzie są wyżsi nad inne stworzenia, 
Jeden z tych darów gdy znieważą sami, 
Już zrzec się muszą swego uszlachcenia. 
Grzechu nad ludzką naturą zwycięstwo Odbiera wolność jej i podobieństwo Z najwyższym Dobrem, bo ciemna zakałą Słabo odbija jego światłość białą. 
I do rodzimej godności nie wróci, 
Jeśli pokuta albo czyn dobroci Przez grzech zrobionej czczości nie zapełni. 
Wasza natura nim doszła do pełni, 
Na samym nowiu życia gdy zgrzeszyła, 
Zarazem godność i raj swój straciła. 
Aby odzyskać stracony stan błogi, 
Dwie tylko dla niej pozostały drogi: 
Gdyby odpuścił Bóg jej grzech Adama Lub gdyby mogła z grzechu powstać sama. 
Tu w otchłań Rady wiecznej zwróć twe oko, 
A słów mych słuchaj z uwagą głęboką: 
Człowiek w granicach zamknięty przyrodnych Zadośćuczynień nie mógł spełnić godnych, Bo nie mógł tyle zstąpić przez pokorę, 
Ile przez pychę chciał się podnieść w górę, Dlatego człowiek sam w stanie skażenia Był w niemożności zadośćuczynienia: 
Więc trzeba było, by go przez rozdroże W pełniejsze życie wiodły drogi boże, 
Czasem z nich jedna, częściej dwie zarazem. 
Jak czyn ten milszy temu, kto go rodzi, 
Gdy jest wierniejszym i żywszym obrazem Dobroci serca, z którego wychodzi, Świat na swój obraz kształcąc dobroć boska, 
Wznieść nas do siebie wesoło się troska. 
Między dniem pierwszym i ostatnią nocą Nigdy świetniejsze dobrocią i mocą Nad wypełnione nie spełni się dzieło. 
Bo Miłosierdzie Bogu myśl natchnęło: 
Lepiej człowieka przez ofiarę zbawić, 
Niż wprost go z grzechu odpustem odprawić. 
Więc wszystkich środków innych z Rady wiecznej Wpływ był uznany za niedostateczny, 
Gdyby Syn Boży dla świata zbawienia Sam nie ukorzył się aż do wcielenia. 
Teraz ci sycąc wszystkich żądz łaknienie, 
Jeszcze myśl twoją na powrót powiodę, 
Aby niektóre pooświetlać cienie, 
Abyś mógł ze mną mieć jedno widzenie. 
Ty mówisz: Widzę powietrze i wodę, 
Ogień i ziemię, jak na własną szkodę Wojując walką niszczą się wzajemną: 
Jednak te rzeczy były to stworzenia, Więc jeśli prawdę mówiłaś przede mną, 
Być by powinny wolne od zniszczenia. 
Raj, w którym jesteś, i jego anioły, 
Równie stworzone jak cztery żywioły, 
Lecz im i rzeczom poczętym z ich łona Byt daje władza podobnież stworzona. 
Stworzoną była pierwsza ich osnowa, 
Jak i stworzona siła odśrodkowa, 
Ruchami planet i gwiazd kierująca, 
Wokoło siebie krążących bez końca. 
Dusza wszech zwierząt i roślin złożona Z władz rozmaitych, w swej skończonej sferze Iskrę i ruch swój od świętych gwiazd bierze. 
Lecz nasze życie tchnie w nas bezpośrednio Najwyższa Dobroć i niewysłowiona, 
Z którą się duszą wiążem nieprzerwanie, 
Bo w niej jest nasza miłość i kochanie. 
Na tej zasadzie wasze zmartwychwstanie Możesz gruntować, jeżeliś uprzednio Tworzenie ciała ludzkiego rozważał, 
Kiedy Bóg pierwszych rodziców stwarzał. . 
Wenera. 
Karol Młot i synowie jego niepodobni. 
Rozmaite zdolności stwarzają podług wyroków Opatrzności boskiej formę społeczeństwa ludzkiego, państwo. Świat niegdyś wierzył na swej duszy zgubę, 
Że piękna Wenus ogniem jakim świeci, 
Kołując sama przez epicykl trzeci Ślepej miłości zapalała żary. 
Świat starożytny tym błędem rażony, 
Czcił ją przez ślubne modlitwy, ofiary, 
Jeszcze ubóstwiał jej matkę i syna, 
Który, jak baśnie powiadały grube, 
Rad siedział blisko przy sercu Dydony. 
W cześć tej, od której ta się pieśń zaczyna, 
Nazwano gwiazdę, a której uroczym Złotem jej rzęsów, to jasnym warkoczem, 
Patrzając na nią, słońce się zachwyca. 
Nie tylko czułem, lecz wierzyłem szczerze, 
Że już naprawdę jestem w trzeciej sferze, 
Widząc piękniejsze mojej Pani lica. 
Jak grę promieni w blasku rannej rosy, 
Jak w ogniu iskry widzimy oczyma, 
Jak w chórze głosów rozpoznajem głosy, 
Gdy jeden stale jedną nutę trzyma, 
Drugi przechodzi w spadki harmonijne, Widziałem w świetle gwiazdy światła inne, 
Co się mniej więcej szybko obracały, 
O ile wieczną światłość odbijały. 
Z chmur chłodnych wiatry czy to grady miecą, 
Czy skwarem zieją, nie tak szybko lecą, 
Jak do nas biegły owe światła święte. 
Nagle przerwawszy swe kręgi poczęte Aż w Serafinów niebie, dalej nieco Brzmiała Hosanna tony tak dźwięcznemi, 
Że za jej nutą dziś tęsknię na ziemi. 
Jedno z tych świateł sporszą lotu siłą Stanęło blisko od nas i mówiło: Rozkosz ci zrobić jesteśmy gotowe, 
Abyś w nas cały rozradował siebie. 
Tu jednym kołem treść nasza objęta Z jednym pragnieniem, w też kręgi wirowe, 
Kołujem jako niebiescy książęta, 
Którzy, co o nich mówiłeś na świecie, Mądrością niebo poruszają trzecie. 
Miłość do tyla przepełnia nas w niebie, 
Niemniej jak krążyć w wiekuistym młynku, 
Miłą będzie ta chwila spoczynku. 
Potem gdy moje oczy się podniosły, 
Do mojej Pani, kiedy jej spojrzenie Odpowiedziało mi przez przyzwolenie, 
Spojrzałem w światło, co z taką miłością Mówiło do mnie. 
Z uczucia wielkiego Mów, ktoś jest? ledwom przemówił do niego. 
Kiedym doń mówił, blaski jego rosły Rozpromienione nową wesołością I rzekło do mnie, świecąc promieniście: Świat mnie miał krótko, gdybym nie legł w grobie, 
Wiele bied, jakich myśl twa nie przenika, 
A które będą, osłodziłbym tobie. 
Tak mnie oświetla radość moja żywa, 
Że mnie przed twymi oczyma zakrywa, 
Jako jedwabna przędza jedwabnika. 
Słusznieś mnie kochał! 
Coś więcej jak liście Dałbym ci widzieć z naszych związków drzewa, 
Gdybym żył dłużej. 
Kraj, co Ron oblewa, 
I auzoński róg z szyją zagiętą, 
Gdzie stoją Bari, 
Gaeta, 
Krotona, 
Skąd Werda wpada do morza i Trento, 
Mnie oczekiwał jako swego pana. 
Już ziem Dunaju świeciła korona Na czole moim, gdzie rzeka tak zwana Szerszym korytem żegna Teutony. 
Piękna Trinakria, co ląd zaczerniony Między Pachiny wznosi a Peloro, 
Gdzie Eurus burze w zatoce porusza. 
Nie ogniem, dymem z gardła Tyfeusza, 
Raczej siarkami, co w jej łonie gorą. 
Trinakria jeszcze mogłaby mieć króla Z krwi mej, z Rudolfa wnuków i Karola, 
Gdyby jej rządcy okrutni a słabi, 
A co do buntu lud podbity wabi, 
W Palermie hasła nie dali: Bij, zabij! I gdyby brat mój miał wzrok więcej bystry, 
A katalańskie łakome ministry Karcił lub uczuł tę prawdę na tronie, 
Że przeciążona jego łódź utonie. 
Z szczodrego ojca urodzony sknerą, 
Sług potrzebował z inną troską szczerą, 
Nie żeby złotem ładowali skrzynie. Panie mój! rzekłem: Gdy radość głęboką, 
Jaką przelewasz w duszy mej naczynie, 
Jak ja ją widzę, widzi twoje oko W Tym, w kim się radość poczyna i ginie, 
A którą, wierzę, oglądając Boga, 
Dzielisz się ze mną, czym więcej mi droga! 
W pełni wesela objaśń twoim słowem Ze słów twych we mnie wzburzone zwątpienie: 
Słodkie skąd gorzkie wyradza nasienie? A duch: Gdy prawdę ujrzysz w świetle nowym, 
Zatopisz wzrok twój w jej spojrzeniu miłem, 
Jak teraz do niej obracasz się tyłem. 
Mądrość, co całe to boże królestwo Ruchem, weselem, odblaskiem swej chwały Przenika na skroś jak twoje jestestwo, 
Z swej opatrzności wydobyła siły, 
Co poruszają wielkie ciał tych bryły. 
Wszystkie natury nie tylko schronienie Mają w jej myśli arcydoskonałej, 
Lecz w niej znalazły i swoje zbawienie. 
Bo po jej łuku każda rzecz, co schodzi, 
W kres przewidziany jak strzała ugodzi. 
Inaczej niebo, nie skutki żywotne, 
Lecz by tworzyło ruiny stokrotne: 
Co być nie może, jeżeli potęgi Poruszające gwiazd i planet kręgi Nie są ułomne, bowiem je stworzyła Doskonałymi doskonała Siła! 
Może tej prawdy wykład nie dość jasny? A ja: Bynajmniej, sąd mój radzi własny, 
Natura jako pierwsze dzieło boże, 
W tym, co konieczne braku czuć nie może. 
A duch: Powiedz mi, czy człowiek na ziemi Sam by się ostał siłami własnemi, 
Gdyby w społeczne nie wcielił się ciało? Słów twoich rzekłem czuję prawdę całą. Gdyby nie mieli z skłonności przyrodnych Ludzie powołań, dążeń różnorodnych, 
Czyżby był związek w tym ciele złożonym? Tak duch uwagi kończąc nad człowiekiem I nad naturą, dodał wywód krótki: Z różnych wam przyczyn różne idą skutki, Dlatego jeden rodzi się Solonem, 
Drugi Kserksesem, ten Melchizedekiem. 
Natura planet i gwiazd bodźcem dzielnym Wyciska pieczęć na wosku śmiertelnym, Lecz się nie troska o to i nie bada, 
I gdzie, i na kim swą pieczęć przykłada. 
Ezaw z Jakubem spór toczyli wielki Na smutek wspólnej swojej rodzicielki, Rzym ród swój niski chcąc podnieść zaszczytem, 
Spokrewnił Marsa ze swoim Kwirytem, W kolej syn byłby ojcowskiej natury, 
Gdyby Opatrzność nie wzięła w tym góry. 
Masz więc przed sobą, co za tobą było: 
Lecz w dowód jak mi ciebie uczyć miło, 
Jeszczeć w treść jednej uzbroję zasady. 
Natura zawsze jest omylnie płodna, 
Jeśli z nią w związku Fortuna niezgodna, Ziarno oracza zawodzi nadzieje, 
Jeśli na ziemi niestosownej sieje. 
Więc gdyby świat wasz szedł w natury ślady, 
Gdyby jej radom wbrew się nie sprzeciwił, 
Zaiste, lepszych mieszkańców by żywił. 
Lecz wy robicie królem kaznodzieję I wzajem chcecie, by w kapturze chodził, 
Kto się do berła lub miecza urodził. 
Tak pociągani błędem ścieżki krzywej Samochcąc z drogi zbaczacie prawdziwej. Ciąg dalszy. 
Kunizza, 
Folko. 
Zgorszenie w Kościele. Tak objaśniwszy mi moje wątpienia, 
Piękna Klemenso, twój ojciec mi gadał, 
Jako królewski szczep z jego nasienia Nikczemną zdradą niszczał i przepadał, Milcz! mówił do mnie: niechaj lata cieką, 
Grom nieszczęść waszych już grzmi niedaleko. 
I oto światłość święta i żyjąca Już się zwróciła do swojego słońca Jako ku dobru, które nie ma końca. 
O płoche dusze! 
Czemu krewkość wasza Myśl od takiego dobra wam odpłasza, 
Że jako nocne ćmy przez całe życie Tylko za blaskiem próżności gonicie. 
W tej chwili druga światłość z świateł grona Zstąpiła ku mnie, a blask jej uroczy Zdradzał, że dla mnie jest dobrze skłoniona. 
Utkwione we mnie Beatrycze oczy Chęć mą przydługim drażnioną pragnieniem Uspokoiły słodkim przyzwoleniem. O! 
Przemów rzekłem: mów, duchu szczęśliwy, 
Słowami twymi daj mi dowód żywy, 
Że moich myśli świeci odblask w tobie. 
I rzekła światłość dla mnie jeszcze nowa, 
Ze środka sfery, skąd wprzód szły jej słowa, 
Z radością zwykłą szlachetnej osobie, 
Co dobrze czyniąc, raduje się w sobie. W części Włoch głośnej z zepsucia i wrzawy, 
Między Rialto od morskiej zatoki A strumieniami Brenty i Piawy, 
Jest ląd wzniesiony, wzgórek niewysoki, 
Skąd płomień mały zstąpił iskrą marną, 
W końcu się rozdął na żagiew pożarną, 
Kraj wokół strawił w płomieniu i dymie. 
Oboje wiedziem ród z jednego gniazda, 
Ja świecę tutaj, 
Kunizza na imię, 
Bo mnie swym blaskiem podbiła ta gwiazda. 
Lecz ja wesoła, choć gwiazda Wenery Niższym od wielu gwiazd jest pomieszkaniem, 
Przyczynę losu znoszę z pobłażaniem, 
Co wy na ziemi za dziwo weźmiecie! 
To promieniste cacko naszej sfery, 
Co świeci przy mnie, sławnym jest na świecie, 
I będzie sławnym aż w piąte stulecie. 
Czyliż nie miło czymkolwiek się wsławić? 
Człowieku, zespól swe słowa i czyny, 
By drugie życie po sobie zostawić. 
Nie tą zaiste myślą jest przejętą Ciżba żyjąca przy Tagliamento, Choć bita, jeszcze nie żałuje winy. 
Lecz przyjdzie chwila, gdy znękani więcej W jarzmo niewoli swoje karki nagną, Gdy krew Padwanów ufarbuje bagno I z nim popłynie aż pod mur Wicency. 
W Trewigo z dumą rządzi harde książę, 
Nie wie, że zdrada już nań sieci wiąże. 
Lud z Feltry płaczem jak klątwą uderza Krzywoprzysięstwo swojego Pasterza: 
Podobną zdradą nikt jemu nie sprostał, 
Nikt się do Malty tak chytrze nie dostał. 
Któż widział kiedy kadź tak wielkiej miary, 
W jaką by ściekła cała krew Ferrary, 
Co będzie przez jej pasterza wylana W darze stronnictwu, hojność niesłychana! 
Dar taki zawsze będzie zgodny z krajem, 
Który przyswoił zdradę obyczajem. 
Zwierciadła, które wy zowiecie Trony, 
Tam wyżej stoją, od nich odstrzelony Duch boży na nas jako promień spływa, 
Stąd mowa nasza szczera i prawdziwa. 
Tu duch do swojej sfery się obrócił I znów Hosannę, zdało mi się, nucił. 
Światłość znajoma błyska z świateł grona, 
Jak skra rubinu od słońca zatlona, Bo zwykle w niebie blask żywszy światłości, 
Jak u nas uśmiech, jest znakiem radości, Cień zaś w otchłani, w miarę jak bieleje Wewnętrzną męką, wyraźnie ciemnieje. Bóg wszystko widzi! rzekłem, Twoje oko Wzajem się w Bogu zatapia głęboko, 
Każda myśl jego, jaką w tobie czyta, 
Wzajem nie może być dla cię zakryta. 
Dlaczegóż głos twój, co wśród pieśni wiela Z Serafinami niebo rozwesela, 
Których zakrywa aż skrzydeł sześcioro, 
Nie chce ukoić mych żądz, co tak gorą? 
Ja bym nie czekał na twoje pytanie, 
Widząc tak w tobie, jak ty widzisz we mnie. 
Duch począł mówić wyzwany przeze mnie: Największy padół zalany wodami, 
Co się nie mogły zmieścić w Oceanie Opasującym ziemię ramionami, 
Co pod południk idąc przeciw słońca, 
Z zachodu na wschód ciągnie się bez końca, 
Tego padołu na jednym z wybrzeży Moja rodzinna Marsylija leży, 
A która niegdyś, w czym wieczna jej chwała, 
Wody w swym porcie swoją krwią zagrzała. 
Ziomkowie moi Fulkiem mnie przezwali: 
Gwiazda ta świeci blaskami moimi, 
Jak wprzód ja przez nią świeciłem na ziemi. 
O! 
Nie takimi ogniami się pali Dydo niewierna cieniom Sycheusza, 
Alcyd, co kądziel prządł u stóp Ioli, 
Jakimi z młodu wrzała moja dusza. 
Tu żaden żal nas nie smuci, nie boli, 
Tu się weselim, nie swymi błędami, 
Których już pamięć straciliśmy sami, 
Ale Opatrznej mądrości rządami. 
Tu podziwiamy sztukę, która tworzy Piękne i wielkie skutki z woli bożej, 
Dobro, przez które nasz świat działa z góry Na wasz świat niższy i ziemskie natury. 
Lecz abyś wyniósł wyzwolone szczerze Ze wszelkich zwątpień myśli twe i zdanie, 
Jakie się na tej urodziły sferze, 
Przeciągam dalej moje nauczanie. 
Chcesz wiedzieć, kto jest ta światłość błyszcząca Jak w przeźroczystej wodzie promień słońca: 
Wiedz, że w jej środku jest dusza Rahaby, 
Przy niej me światło rzuca promień słaby: 
W sferze tej gwiazdy tu złączona z nami, 
Pierwszego stopnia przyświeca blaskami. 
I na tę gwiazdę za dawnego lata, 
Tu, gdzie się kończy cień waszego świata, 
Dusza jej naprzód była wniebowzięta, 
Przed wszelką duszą, jakiej skruszył pęta Tryumf Chrystusa! 
Rzecz słuszna i święta, 
By duszę pełną ofiary i męstwa Osadził w gwiazdach jak palmę zwycięstwa Uszczknioną krzyżem, koroną męczeństwa. 
Bo ta niewiasta czynom Jozuego Drogę na ziemi torowała świętej, 
Która dziś mało obchodzi papieża. 
A twoje miasto, jak latorośl Tego, 
Który od Boga pierwszy się odwrócił, 
By wasz wiek łzami i zawiścią skrócił, 
Twe miasto pieniądz rozrzuca przeklęty, 
Który na wilka przerobił pasterza, 
Obłąkał owce z małymi jagnięty. 
Ewangeliji obym rzekł omylnie! 
Dziś nikt nie czyta, papież, kardynali, 
Nad kanonicznym prawem ślęczą pilnie, 
Myśl ich od księgi tej nie sięga dalej, 
Do Nazaretu gdzie pełne wesela Powiało niebem słowo Gabriela. 
Ale śmierć, co kres wszystkiemu wytyka, 
Cmentarzu tylu męczenników, 
Rzymie! 
Na których czele stoi Piotra imię, 
Uwolni ciebie od cudzołożnika. . 
Na słońcu. 
Święci poznania tworzą dwa wieńce świateł. 
Teologowie: 
Tomasz, 
Albert, 
Lombardus, 
Salomon, 
Boecjusz, 
Beda, 
Izydor i inni. Niewysłowiona a pierwsza potęga Z miłością w syna swojego patrząca, 
Jaka z nich razem wiekuiście dysze, 
Takim porządkiem świat stworzony sprzęga, 
Gdzie tylko wzrok nasz i nasz umysł sięga, 
Że podziwiając takie dzieło boże, 
Człowiek je wielbi i korzy się w pysze. 
Wznieś, czytelniku, ze mną wzrok zdziwiony Ku wyższym sferom, a spojrzyj od strony, 
Gdzie prąd przeciwnych ruchów się potrąca: 
Byś sztuce tego mistrza się dziwował, 
Który ją w sobie tak sam ulubował, 
Że od niej oka oderwać nie może. 
Patrz, krąg ukośny jak stamtąd wylata, 
Tocząc wzywane przez wszechświat planety, 
By gwoli światu szły do swojej mety. 
Gdyby ich droga nie tak była kosa, 
Wpływ by niejeden straciły niebiosa, 
Byłaby ziemia martwa, lodowata: 
Gdyby tor skośny koła zodyjaku Mniej albo więcej zboczył z swego szlaku, 
Mógłby wyrodzić zaburzenie świata. 
Teraz na ławie twej siedź, czytelniku, 
Jeżeli duch twój lubować się zechce W dziełach porządku i piękna bez liku, 
Których przedsmakiem twe łaknienie łechcę. 
Stawię przed tobą pełną wina czaszę, 
Sam gaś pragnienie, ja ci nie ugaszę: 
Bo teraz przedmiot mojego pisania Wszystkie me siły i duch mój pochłania. 
Ten wielkorządca natury, co mierzy Czas swoim światłem, krążył z zodyjakiem, 
Tam gdzie wóz godzin co najchyżej bieży. 
Jak nie spostrzega człowiek, jakim szlakiem Myśli przychodzą, szybkie ducha gońce, 
Tak nie postrzegłem, jak wstąpiłem w słońce. 
A Beatrycze, której postęp w czasie Z dobrego w lepsze wymierzyć nie da się, 
Ona, co blask swój sama z siebie bierze, 
Jakim świeciła blaskiem na tej sferze, 
Nikt pojąć, ja bym opisać nie zdołał, 
Gdybym duch w pomoc i sztukę przywołał. 
Lecz można wierzyć i przystoi żądać, 
Aby na moją wiarę ją oglądać: 
A jeśli skrzydeł wyobraźnia nasza Do wysokości takiej nie podnasza, 
Nic w tym dziwnego, nikt do tak wysoka, 
Aż poza słońce nie wytężył oka. 
Była to czwarta rodzina, rodzina, 
Którą jej Ojciec karmi bez łaknienia, 
Ich oświecając światłem objawienia, 
Jako się z Niego Duch i Syn poczyna, 
Wtem Beatrycze mówiła: Bez końca Dziękuj i módl się do aniołów słońca Że ciebie skrzydłem niecielesnej jazdy Do tej widzialnej raczył podnieść gwiazdy. 
Nigdy tak żywo serce śmiertelnika Modlitwa cześcią Boga nie przenika, 
Gdy się doń modli z uczuciem głębokiem, 
Jak mnie do głębi przenikły te słowa, Duch mój z miłością tak w Bogu utonął, 
Aże jej obraz z pamięci mej wionął. 
Ją nie drażniła ta niepamięć nowa, 
Tylko promiennym uśmiechem i wzrokiem Myśl moją w jednym uwięzłą przedmiocie, 
Rozwiała nagle na przedmiotów krocie. 
Widziałem, światła snuły się, roiły, 
Robiąc w powietrzu, wkoło nas zwieszone, 
Z nas dwojga środek, a z siebie koronę. 
Głos ich był milszy niż blask, jakim lśniły. 
Tak czasem widzim otoczoną świetnie Córkę Latony, gdy powietrze letnie Syte wilgocią wstęgę utrzymuje, 
Którą swe czoło ona koronuje. 
Na dworze niebios, skąd wracam, jest cudnych Wiele klejnotów do wyjęcia trudnych Z tego królestwa. 
I z głosu, i z treści Śpiew był tych świateł jednym z tych klejnotów: 
Kto na swych skrzydłach wzlecieć tam niegotów, 
Ten od niemego czeka o nich wieści. 
Nucąc Hosannę te światła słoneczne Wkoło nas kręgiem obiegły trzy razy, 
Jak stałe gwiazdy wkoło swojej osi Tak grono dziewic w tańcu się unosi, 
A nie wychodząc za koło taneczne Stoją w milczeniu i stoją dopóty, 
Aż się poruszą na dźwięk nowej nuty. 
Z jednego światła wyszły te wyrazy: Ponieważ promień wiekuistej łaski, 
Przez którą miłość wyiskrza swe blaski, 
Jak sama stałym mężnieje kochaniem, 
Tak świeci w tobie, że twe stopy wodzi Po tej drabinie z nadzieją, z ufaniem, 
Jaką nie idąc w górę nikt nie schodzi. 
Kto by się wzbraniał winem z swego dzbanka Zgasić pragnienie twoje jako trzeba, 
Mniej byłby wolnym niż woda w jeziorze, 
Która do morza wyjść z brzegów nie może. 
Chcesz wiedzieć, z jakich kwiatów ta równianka, 
Co otoczyła twoją piękną panią, 
Twą przewodniczkę w podróży do nieba, 
Jak aureolą i spogląda na nią? 
Oto masz we mnie tej trzody baranka, 
Którą Dominik pasł i wiódł tą drogą, 
Po której idąc dusze mężnieć mogą, 
Gdy z niej nie zbłądzą. 
Ten, co blask uroczy Rzuca i świeci światłem tak bogatem, 
Był moim mistrzem zarazem i bratem, To Albert Wielki, jam Tomasz z Akwinu. 
Jeżeli inne tej trzody baranki, 
Prócz tych, coś poznał, chcesz poznać, mój synu, 
Torem słów moich kierując twe oczy, 
Błogosławionej rób przegląd równianki. 
Ta druga iskra jeszcze ci nieznana, 
Oto wybłysła z uśmiechu Gracjana, 
On z prawem świeckim pogodził kanony, 
Za co do raju miał wstęp otworzony. 
Przy nim Piotr świeci, on, ozdoba nasza, 
Który w przemowie pism swoich ogłasza, 
Że dla kościoła poświęca grosz wdowi. 
To piąte światło tak piękne i spore, 
Taką miłością w swoich pieśniach gore, 
Że świat rad o nim rozmyśla i mówi. 
Duch wzniosły kryje ta blasków powłoka, 
W który nauka wsiąkła tak głęboka, 
Że jeśli prawda prawdzie nie ubliży, 
Nikt drugi nadeń nie podniósł się wyżej. 
Patrz, ten, co światło rozrzuca jak świecznik, 
Badał na ziemi naturę aniołów: 
W tej małej iskrze uśmiecha się rzecznik Wszech chrześcijańskich zborów i kościołów. 
Moim pochwałom dając w kolej ucha, 
Na ósmą światłość wytęż oko ducha, Wewnątrz jej dusza raduje się święta, 
Widokiem dobra wiecznego zajęta, Ona zwodniczy świat odkrywa nago, 
Temu, kto rad jej radzi się z rozwagą. 
Ciało, skąd wyszła w Cieldauro spoczywa, 
A sama z ciała, wygnanka szczęśliwa, 
Po swym wygnaniu i męczeństwie swoim Tu już niebieskim rzeźwi się pokojem. 
Patrz, dwie światłości, każda równie spora, 
W nich duch Ryszarda i duch Izydora Równie potężnym rzęśnieją łyskaniem, 
Oba duchowym wielcy rozmyślaniem. 
Światłość, od której twój wzrok odwrócony Spogląda na mnie, to duch Segijera Żałującego, że późno umiera. 
On zawiść mędrców podrażnił Sorbony, 
Gdy wśród Paryża młode zagrzał głowy, 
Przez wykład swoich sylogizmów nowy. 
Jak na wołanie zegara z snów łoża Oblubienica jak świt wstaje Boża, 
Oblubieńcowi by jutrznię odśpiewać: 
I w tym z dwóch chórów zacznie się wylewać Tak uroczysta harmoniji fala, 
Że pierś pobożną miłością zapala: 
Światła te krążąc wirującym torem, 
Wciąż jedne drugim wtórowały chórem, 
Z słodyczą, jaka czyni duszy zadość Tam tylko, kędy uwiecznia się radość. Ciąg dalszy. 
Mowa św. 
Tomasza o św. 
Franciszku z Asyżu. 
Skarga na ówczesnych dominikanów O nieroztropne śmiertelnych starania! 
Lot wasz zwichnięty przez rozumowania Ziemię zamiata waszymi skrzydłami. 
Jeden się uczył prawa z całą żądzą, 
Ten głowę łamał aforycznym zdaniem, 
Drudzy sofizmem albo siłą rządzą: 
Ten się wycieńczał ciała rozkoszami, 
Ten się upajał słodkim próżnowaniem, 
Ten sprawy kraju ciągle miał na pieczy, 
Drugi zysk gonił duchownego chleba: 
Podczas gdy wolny od tych wszystkich rzeczy, 
Ja z Beatrycze wstąpiłem do nieba, 
Gdzie mnie czekało tak świetne przyjęcie, 
Gdy każda z dusz tych w wirowym zakręcie Na punkcie koła, skąd krążyć zaczęła, 
Jak świeca na swym świeczniku stanęła, Ze światła, które przed chwilą mówiło, 
Głos wyszedł słodszy, głos dźwięczny i czysty: Jak od światłości promień wiekuistej Blask mój zapala, w jej jasności boskiej Widzę twe myśli, powody ich troski. 
Ty wątpisz, pragniesz całej żądzy siłą, 
Abym wyrazy wkładał ci do ucha, 
Jasne, z pojęciem zgodne twego ducha. 
Słowa, gdzie rzekłem: Droga do zasługi Umacnia duszę, jeśli z niej nie zbłądzi, 
I te: Nad niego nie wzniósł się nikt drugi. 
Tu jak najściślej rozróżnić wypada. 
Opatrzność światem z tą nauką rządzi, 
W którą wzrok ludzki jak w bezdeń zapada. 
Aby w godowej doprowadzić części Oblubienicę do jej Oblubieńca Co ją zaślubił z wykrzykiem boleści, 
Krwią i kolcami cierniowego wieńca: 
Aby ją więcej ufającą w siebie, 
Więcej mu wierną, połączyć z nim w niebie, 
Opatrzność dla niej dwóch książąt zesłała, 
Aby do celu wiedli ją najprościej, 
Drogą miłości i drogą mądrości. 
Gdy pierwszy ogniem seraficznym pała, 
Drugi mądrością słów swoich i czynów Odbił na ziemi światło Cherubinów. 
O dwóch powiadam, gdy mówię o jednym, 
Bo oba wielcy duchem niepowszednim, 
Bo jeden miały cel i kres ich dzieła. 
Między Tupino a krynicą żywą Góra porosła zieloną oliwą, 
Błogosławiony gdzie mieszkał Ubaldo, 
Pochyłość swoją w dolinę zsunęła: 
Skąd na Perugię wiatr to chłodną chmurą, 
To skwarem zieje, podczas gdy za górą W jarzmie Nocera jęczy i Gualdo. 
Na tych pagórków pochyłym skłonieniu, 
Z pieluch się na świat wywinęło słońce, 
Jakby z Gangesu ogniem buchające. 
O! 
Kto chcesz nazwać rzecz po jej imieniu, 
Miejsce to nie zwij Asyżem z powodu Że straci wiele na słowa znaczeniu, 
Zwać je właściwiej miejscem słońca wschodu, 
Co ledwo weszło ponad ziemią skrzepłą, 
Świat poczuł jego dobroczynne ciepło. 
Od dziecka z ojcem wiódł wojnę zaciętą O swą kochankę, o niewiastę świętą, 
Której jak śmierci, choć ta nie dba o to, 
Nikt nie otwiera swoich drzwi z ochotą. 
Z nią ślubnym węzłem złączył się duchownie Odtąd z dnia na dzień kochał ją gwałtownie, Ona po pierwszym wdowa oblubieńcu, 
Więcej tysiąca lat we wdowim wieńcu Smutna przeżyła, świat wzgardą ją krwawił, 
Żaden zalotnik przed nią się nie stawił, 
Chociaż bez trwogi przy swym Amyklasie Przyjęła gościa w chruścianym szałasie, 
Na głos którego drżał świat w owym czasie, Chociaż jej statku taka moc i siła, 
Kiedy Maryja u stóp krzyża stoi, 
Ona z Chrystusem na sam krzyż wstąpiła. 
Czas zdjąć zasłonę z ciemnej mowy mojej, 
Święty Franciszek i ubóstwo, mówię, 
Są to ci sami czuli kochankowie. 
Ich zgoda, pokój ich oblicza błogi, 
Słodycz ich wzroku, kędy tylko przyszli, 
Pociągał tłumy, święte budził myśli. 
Pierwszy szanowny Bernard bosonogi Biegł za tą parą kochanków szczęśliwą, 
Myśląc, że jeszcze bieży dość leniwo. 
O! 
Godna cześci ta bogactw pogarda. 
Egid, 
Sylwester, przykładem Bernarda, 
Szli bosonodzy w ślad oblubienicy. 
Tak pan z swą panią i rodziną całą, 
Której sznur skromny już krępował ciało, 
Stanął u progu Piotrowej stolicy. 
Wzrok mu spuszczała nie wstydem natchniona Myśl, że był gminnym synem Bernardona, 
Ale pokora z godnością królewską. 
Przed Innocentym u stóp jego tronu Złożył surowe statuty zakonu, 
Na które pierwsze zyskał przyzwolenie. 
Tak, gdy ubogiej trzody rozmnożenie Z dnia na dzień rosło za łaską niebieską, 
Przez Honoriusza Duch Święty niedługo Ozdobił jego chęć koroną drugą, 
Lecz gdy pragnieniem męczeństwa zagrzany, 
Rad poszedł krzewić między Azyjany, 
Palmę Chrystusa i siejbę prawd boskich, Gdy tam nawrócić nie mógł dzikich ludów, 
Czynny, do dawnych znów powrócił trudów, 
Zbierać owoce z drzew rodzinnych włoskich, 
Gdzie między Arno a Tybrem wysoki I wielki święty na złomach opoki Przyjął ostatnie od Chrystusa rany Które na ciele nosił przez dwa roki. 
A gdy Bóg jego chcąc uczcić zasługę, 
Wzywał do siebie pokornego sługę, 
Zalecał braci swojej w chwili zgonu, 
Jak prawym jego dziedzicom zakonu, 
Kochankę, którą ukochał przez ciernie. 
Aby kochali statecznie i wiernie. 
Ta piękna dusza w chwili, gdy zrzucała Ziemską powłokę, dla swojego ciała Nie marmurowej pragnęła kolumny, 
Lecz chłodnej ziemi, tej nędzarza trumny. 
Teraz sam rozważ umysłem swobodnym, 
Kto był Franciszka towarzyszem godnym, 
Łodzią Piotrową sterować w jej biegu, 
Na pełnym morzu gnać ją do jej brzegu? 
Nasz Patriarcha! 
Cześć dla zakonnika, 
Który ścieżkami chodzi Dominika, On barki dobrym towarem naciska. 
Dziś jego trzoda nowej paszy chciwa, 
W zagrodach swoich niechętnie przebywa, 
Wciąż się na różne rozbiega pastwiska. 
Im dalej takie koczujące owce Od swoich zagród zabiegną w manowce, 
Bez mleka znoszą wymiona w owczarnię. 
Wprawdzie niejeden od grożącej chmury W strachu do swego pasterza się garnie, 
Lecz ich tak mało, że i sukna mało Krają na swoje habity, kaptury. 
Jeśli pojąłeś słów moich treść całą, 
Żądza twa syta, a rozum niech sądzi, 
O ile drzewo da się obrać z liści. 
Tak prawda słów mych wyraźnie się iści: Droga umacnia duszę, gdy nie błądzi. Ciąg dalszy. 
Mowa św. 
Bonawentury o św. 
Dominiku. 
Skargi na ówczesnych franciszkanów. 
Teologowie: 
Hugo, 
Chryzostom, 
Anzelm, 
Joachim i inni. Gdy światło rzekło swe ostatnie słowo, 
Młyn święty zaczął kołować na nowo: 
Jeszcze pierwszego obrotu nie skończył, 
Już go krąg drugi zamknął w swym obwodzie, 
I jak muzyczne dwa akordy w zgodzie, 
Ruch z ruchem jego, a pieśń z pieśnią złączył. 
Pieśń ta w słodyczy, w melodyi sile, 
Głos naszych syren, naszych muz powszednie Pieśń ta do tyla przewyższała, ile Wyższe nad odblask światło bezpośrednie. 
Jak równoległe, jedną barwną lśniące, 
Dwa łuki niebo pokazuje oku, 
Gnące się lekko na lekkim obłoku, 
Gdy swą Junona posłankę wysyła, Łuk się zewnętrzny z wewnętrznego rodzi, Na podobieństwo głosu, co wychodzi Z ust nimfy, którą tak miłość strawiła, 
Jako poranne mgły przetrawia słońce Jak łuki, mówię, niebieskiego stropu, 
Co było ludziom znakiem wróżb weselnych, 
Przymierza z niebem, gdy Bóg rzekł Noemu, 
Że już nie będą mieć nigdy potopu, Równie dwa wieńce tych róż nieśmiertelnych Nas okrążyły, a pierwszy drugiemu, 
Zewnętrzny krąg był równy wewnętrznemu. 
Gdy ten korowód piesień i płomieni, 
Zlany z pieszczących głosów i promieni, 
Wstrzymał się zgodnie jak woli człowieka Oboich oczu posłuszna powieka, 
Co się zamyka razem i otwiera, 
Ze świateł nowych, jedna światła sfera Powiała głosem jakby dźwiękiem słowa, 
Ażem się zwrócił, skąd te dźwięki wiały, 
Jak do bieguna igła magnesowa. 
I rzekła: Miłość, co mnie piękną robi, 
O innym wodzu radzi wejść w rozmowę, 
Z powodu wodza mojego pochwały, Słusznie, gdzie jeden, niech będzie i drugi, 
W ich bojowaniu równe ich zasługi, 
Niech jednoczesny blask chwały ich zdobi. 
Za swym sztandarem wojsko Chrystusowe, 
Którego nabór kosztował tak drogo, 
Postępowało leniwo i z trwogą. 
Kiedy się troskać zaczął Cezar wieczny, 
Widząc zastępów tych stan niebezpieczny, 
Jak już mówiłem, swej Oblubienicy Posłał dwóch w pomoc rycerzy w kapicy, 
Na których słowo i znak wszyscy zbiegi Zbłąkani w swoje wrócili szeregi. 
W tej części świata, skąd ciepły powiewa Wiatr do Europy, jej łąki i drzewa Najpierwszym kwiatem i liściem odziewa, 
Wód Oceanu blisko, za którymi Słońce zapada, kryjąc się od ziemi, 
Pod lwa opieką leży Kallaroga, Gdzie lew na herbie jest z obojej strony Jako zwycięzca i jak zwyciężony. 
Tam się urodził ów zapaśnik Pański, 
Czuły kochanek wiary chrześcijańskiej, 
Wrogów Kościoła boży miecz i trwoga, 
Wierzących słodycz i kochanie ludów. 
A jego dusza, największy cud z cudów, 
Ledwo w żywocie matki żyć poczęła, 
Już matkę duchem proroczym natchnęła. 
Kiedy ślub z wiarą brał nad świętym zdrojem, 
A kościół żegnał mówiąc: idź z pokojem! 
W śnie był widziany przez chrzestnych rodziców Cudowny owoc świecący jak płomię, 
Co miał wyjść z niego i jego dziedziców. 
I gdybym czym był, mógł stać się widomie, 
Duch święty zstąpił, by dać imię tego Co nowochrzczeńca posiadał całego, 
I dał mu chrzestne imię Dominika. 
Chrystus go wybrał sam na ogrodnika Swego ogrodu, bo sercem i głową Pokochał pierwszą radę Chrystusową. 
Często piastunka znalazła go rano, 
Zrywał się ze snu i zginał kolano, 
Modląc się długo jako mnich za kratą, 
Jak gdyby mówił: Przyszedłem tu na to. 
Słusznie cię, ojcze jego, 
Szczęsnym zwano, 
Słusznie cię, jego matko, zwą Joanną, 
Jeżeli wykład, o jakim wieść gada, 
Imionom waszym wiernie odpowiada. 
On z tłumem nie biegł za mądrością świata, 
Prawdę ukochał, karmił się jej manną, 
W mądrości ducha gdy dojrzał nad lata, 
Zajął się pilnie uprawą winnicy. 
Gdy przyszedł poznać majestat Piotrowy, 
Co niegdyś wspierał ubogie i wdowy, 
A dziś ma dla nich serce kute z miedzi, O co ja świętej nie skarżę stolicy, 
Lecz raczej tego, który na niej siedzi, 
Nie żądał płatnych odpustów, pacierzy, 
By za sześć liczbę dwa lub trzy odliczył I niezajętych posad mieć nie życzył, 
Ani dziesięcin brał z pola lub z broga, 
Które należą do ubogich Boga. 
Lecz pragnął tylko wojować kacerzy Ziarnem, z którego cudownie te drzewa Wyrosły w liczbie dwadzieścia i cztery, 
Z których tu wieniec nad tobą powiewa, 
On silny wolą, w apostolstwie szczery, 
Jak spadająca ze skały kaskada, 
Z opoki Piotra na kacerzów spada, 
Gdzie większy opór tam swój prąd natężał, 
Kacerskie błędy łamał i zwyciężał. 
I z tej kaskady trysnęły poniki, 
Przy których ścieku, w ich rzeźwiącym chłodzie, 
Skróś w powszechnego kościoła ogrodzie, 
Odżyły zwiędłe kwiaty i trawniki, 
Gdy mógł być jeden taktem kołem wozu, 
Z którego pobił Kościół, matka wasza, 
Wylęgłe wrogi wśród swego obozu, Łatwo, zaiste, twój rozum podoła Objąć drugiego doskonałość koła, 
O którym tyleś słyszał od Tomasza. 
Lecz kolej torem kół tych wyżłobiona Zarasta zielem, nikt po niej nie jeździ, 
Gdzie było wino, dzisiaj pleśń się gnieździ. 
Tak swój chód jego zmieniła rodzina, 
Nie przodem stopy, piętą iść zaczyna. 
Wkrótce złe żniwo dadzą złe nasiona, 
Na źle uprawnej wzrośnie kąkol grzędzie I nikt go zwozić do stodół nie będzie. 
Z kart księgi mojej jedna mówi karta: Jestem, czym byłem, ani w Akwasparta, 
Ani w Kasala nikt o tym nie pisze, 
Ten zwalnia, drugi ściska życie mnisze. 
Bonawentura chrzestne moje imię, 
Blask mnie nie łudził doczesnego świata, Tu ze mną błyszczą światłości olbrzymie, 
Duch Augustyna i Illuminata. 
Godło ubóstwa, powróz, bosa noga, 
Myśl ich i serce zbliżyły do Boga. 
Tu jest San Wiktor, duch Piotra Hiszpana, 
Którego sława z ksiąg dwunastu znana. 
Tu świecą dusze proroka Natana, 
Metropolity Wschodu, 
Chryzostoma, 
I Joachima przyszłości świadoma: 
Tu jest ów Donat, co raczył w mozole Pisma i mowy sztukę krzewić w szkole. 
Chwaląc wielkiego rycerza Kościoła, 
Byłem zagrzany współczuciem Tomasza, Jego wymowie któż się oprzeć zdoła? 
Czuje to ze mną cała rzesza nasza. Ciąg dalszy. 
Obydwa wieńce teologów we wspólnym poruszeniu. 
Św. 
Tomasz mówi jeszcze o Adamie i Chrystusie. Kto chcesz zrozumieć i rozważyć ściślej, 
Com wtedy widział, utwórz obraz w głowie I taki obraz, podczas gdy ja mówię, 
Mocno jak skała niech stoi w twej myśli. 
Gwiazd ci piętnaście wyobrazić trzeba, 
Oświecających różne części nieba Taką światłością, co przez chmur zasłonę Przenika na skroś powietrze zgęszczone, Schwyć wóz gwiaździsty wyobraźni okiem, 
Co się po niebie toczy tak szerokiem, 
Że choć zawraca dyszlem dniem i nocą, 
Wciąż promienie jego kół migocą, Wyobraź jeszcze zwierzę, co otwiera Dwoje ócz złotych na krańcu tej osi, 
Wokoło której pierwsza krąży sfera, I że na niebie te gwiazdy osobne, 
Łącząc się, tworzą dwa znaki podobne Do dwoistego wieńca Aryjadny W chwili, gdy czuła chłód śmierci bezwładny, I że przeciwny wir kół je unosi, 
Chociaż w ten sposób prąd ich biegu żenie, 
Że wzajem swoje mieszają promienie, Wtedy mieć będziesz słaby odblask wzoru, 
Rzeczywistego obraz gwiazdozbioru I podwójnego tańca, co z zapałem Wokoło punktu ruszał się, gdzie stałem. 
Com kiedy widział, wszystko przy tym blednie, 
Przewyższa nasze widzenia uprzednie, 
Jak bieg najszybszej sfery porównany Z biegiem fal naszej leniwej Chijany. 
Tam pieśń Bachusa, 
Peana nie cześci, 
Lecz trzy Osoby jednej boskiej treści, 
W jednej Osobie, jak dwie zlane głoski, 
Bożej z naturą ludzką zjednoczenie. 
Tańce i pieśni ucichły ucięte I ku światła spoglądały święte, 
Winszując sobie przejścia w troskę z troski, 
Światło, z którego poznałem powieści cudowny żywot bożego żebraka, 
W te słowa swoje przerwało milczenie: Ponieważ ziarno wysiane z przetaka Do swego spichrza już musiałeś wrzucić, 
Miłość mnie wzywa, co dla mnie jest błogo, 
Zbity w połowie snop tobie domłócić. 
Mniemasz, że w tego pierś, z którego kości Stworzoną była najpierwsza kobieta, 
A która światu kosztuje tak drogo! 
I że w pierś ową, co włócznią przebita, 
Spełniając bożą sprawiedliwość w chwale, 
Mimo ciężaru naszych win i złości Wagą swych zasług przechyliła szalę, 
Tyle wlał światła, ile jego złożył W naturze ludzkiej, czym ją uwielmożył, 
Ten, który pierwsze jak i drugą stworzył. 
Co wyżej rzekłem, również tym zdziwiony, 
Opowiadając, że błogosławiony, 
Którego w piątym świetle duch zamknięty, 
Nie ma równego, choć z matki poczęty. 
Teraz co mówię, zwróć na to baczenie, A moje słowa i twoje wierzenie Zetkną się w prawdzie węzłem rozumowym, 
Jak kół promienie w ich punkcie środkowym. 
Co jest i nie jest w śmiertelnej kolei, 
Co nie umiera i co umrzeć może, 
Jest tylko blaskiem tej arcyidei, 
Z jaką w połogu jest kochanie boże. 
Bowiem ta światłość żywa, co wytryska Z rozpromienionej potęgi ogniska, 
Z miłością ma w niej wspólną wiekuistość, 
A ten stosunek tworzy Ich troistość, 
W dziewięciu sferach przez skutek swej łaski Jako w zwierciadle zestrzela swe blaski, 
Lecz pozostając nieśmiertelnie jedną. 
Z tych sfer schodzące promienie jej bledną, 
Stopniowie słabszych sił wiążąc osnowę, 
W końcu żyjątka tworzy jednodniowe. 
Przez co rozumiem urodzone rzeczy, 
Których żywotność znikoma i marna, 
Które wpływ nieba, co świat ma na pieczy, 
Zapładza różnie z ziarnem lub bez ziarna. 
Wosk ich jest różny jak siła rodząca, 
Co różną iskrę ich bytu roznieca, 
A jednak spod ich pieczęci tysiąca Mniej albo więcej ideał prześwieca. 
Stąd drzewo dobry lub zły owoc rodzi Wedle nasienia, z jakiego pochodzi, 
I wy się z różną skłonnością rodzicie. 
Gdyby wosk doszedł, stanął na swym szczycie I gdyby niebo swą pieczęć odbiło Na takim wosku z bezpośrednią siłą, 
Byłaby widną idealność cała! 
Ale natura, którą błąd przesiąka Podobnie jako ziemski sztukmistrz działa, 
Zna on swą sztukę, lecz drży jego ręka. 
Przeto, gorąca miłość, gdy co tworzy, 
A na jej utwór zstąpi promień boży, 
Doskonałością piętnuje swe dzieła: 
Tak była niegdyś ziemia utworzona, 
W doskonałości zwierzęcej skończona, 
Tak i Dziewica bez zmazy poczęła. 
Bo nigdy, chętnie potwierdzam twe zdanie, 
Natura ludzka nie była, nie będzie, 
Czym była w pierwszej i drugiej Osobie. 
Ledwo nie słyszę, jak dajesz pytanie, 
Dlaczego trzeci nie ma równych sobie. 
O co on prosił, azaliś nie wiedział, 
Gdy we śnie z nieba głos doń: Proś! powiedział, 
Mądrości bożej wzywał duchem czystym Ten człowiek, chcąc być królem rzeczywistym. 
On liczby natur niebieskich nie badał, 
Lub jak żelazna konieczności władza Z przypadkowością konieczność wyradza, Lub jak ruch pierwszy wszech rzeczom ruch nadał, Jego królewskiej myśli nie zaprząta, 
Czy można trójkąt umieścić w półkolu, 
Który by mógł być bez prostego kąta. 
Więc jeśliś pojął, że miałem na celu Mądrość monarszą mówiąc o tym królu, 
Oto nauka z żadną niezrównana, 
Gdzie strzała słów mych była celowana. 
Z tego, co rzekłem, zgadniesz, co ci powiem: 
Mnóstwo jest króli, lecz dobrych niewielu. 
Z tym rozeznaniem przyjmij moje słowa, 
A które twoje mniemanie przechowa O pierwszym ojcu stworzonym przez Boga I o kochanku naszym. 
Ta przestroga Niechaj twe stopy ocięży ołowiem, 
Abyś szedł ciężkim i powolnym krokiem Do Nie zakrytym i Tak przed twym okiem. 
Bo ten zbyt nisko w kole głupców stoi, 
Kto wprzód rozwagą nie zgłębiwszy rzeczy, 
To albo owo zatwierdza lub przeczy. 
Często sąd ludzki błądzi z drogi swojej, 
Ciżba na słowo do wierzenia łatwa, 
A sądy wasze namiętność wam gmatwa. 
Bo kto chce prawdę upolować żywcem, 
Niech będzie kniei świadomym myśliwcem, Inaczej przeklnie chybny strzał swych grotów, 
Jeszcze sam w kniei obłąkać się gotów. 
Jak łatwo zbłądzić, tropiąc prawdę w lesie, 
Jasny masz dowód na Parmenidesie: 
Tak Sabeliusz, 
Aryjusz i inni W wykładzie pisma wielu błędów winni, Oni są jako zwierciadła fałszywe, 
Gdzie proste twarze zdają się być krzywe. 
Człowiek, co w sądach swoich jest zbyt śmiałym, 
Ocenia zboże w kłosie niedośpiałym: 
Widziałem zimą krzew nagi, a latem Błyszczał bogatą zielenią i kwiatem, Widziałem okręt, co morza przepłynął, 
A w swoim porcie rozbił się i zginął. 
Piotrze czy Pawle, widząc jak ten kradnie, 
Ów uposaża kościoły przykładnie, 
Sąd o nich lepiej zdaj na sądy boże, 
Gdy pierwszy powstać, drugi upaść może. Zakończenie. 
O przemianie ciał. 
Kręgi –: 
Święci chrześcijańskiego życia. . Mars. 
Bojownicy boży męczennicy, wojacy i inni tworzą krzyż. Ze środka na wierzch jak jest krągła czasza, 
To z wierzchu w środek woda się unosi, 
Podług nacisku, jaki w czaszy spotka, 
Od swej powierzchni lub ze swego środka, 
Co mówię, czułem to w duchu najściślej W chwili, gdy dusza zamilkła Tomasza, 
Przez podobieństwo jasne jak z krynicy Wynikłe z jego słów i Beatrycy, 
Gdy po Tomaszu tak mówić raczyła: On potrzebuje, choć w głosie i w myśli Jeszcze się jego żądza nie zdradziła, 
Treść drugiej prawdy zbadać aż do rdzeni. 
Mów doń, czy światło, co jest twą ozdobą, 
Będzie jak teraz wiekuiście z tobą? 
Jeśli tak być ma, powiedz, gdy się stanie Widzialnym duszy waszej pomieszkanie, 
Czy wzrok wasz zniesie blask waszych promieni? Jak czasem w tańcu panny i młodzieńce Szał swej radości, unosząc się kołem, 
Zdradzają głosem, spojrzeniem wesołem, 
Tak na tę prośbę czułą i wymowną Odpowiedziały święte duchów wieńce Nową radością i pieśnią cudowną. Kto skarży na to, że przez śmierć na ziemi Duchem żyć wiecznie wzlatuje w niebiosa, 
Taki nie poczuł czuciami naszemi, 
Jak bosko rzeźwi wiekuista rosa. 
W Dwóch i Trzech Jedność królująca wiecznie, 
W Trzech i Dwóch Jedność żyjąca społecznie, 
Obejmująca świat, a nieobjęta. 
Tak po trzy razy brzmiała pieśń ich święta, 
Pieśń tak urocza, że kto raz ją słucha, 
Dość ma nagrody na zasługę ducha. 
Głos skromny wyszedł z najmniejszego koła, 
Jak do Maryi był głos jej anioła, 
I mówił: Póki czas słodko bieży Na ucztach raju, póty miłość nasza Bez przerwy będzie wkoło tej odzieży Z ogniska swego rozpromieniać blaski. 
Zapał miłości, co nasz blask podnasza, 
Od naszych widzeń niebieskich zależy, 
Które o tyle wyiskrzą się jasno, 
O ile dusza nad zasługę własną Mieć będzie prawa do udziału łaski. 
Wtenczas my w święte obleczem się ciała, 
Wtenczas i nasza osoba zapała Żywszą wdzięcznością, bo już będzie cała! 
Żywiej nas zatli niż teraz zapala Światłość, co na się patrzeć pozwala: 
Wtedy się ducha wytęży spojrzenie, 
Bez końca święte róść będzie widzenie, 
Zapał, co odeń zachwyca płomyka, 
I promień, który z zapału wynika. 
Jako żar płomień dający przez płomie Żywą białością prześwieca widomie, 
Blask, co otacza nas, zwyciężon będzie Blaskiem ciał naszych, gdy na rozkaz boży Ziemia zamknięte mogiły otworzy. 
Niezmrużonymi nań spojrzym oczyma, 
Bo zmartwychwstałych ciał silne narzędzie Wrażenie wszelkiej rozkoszy wytrzyma. 
Wtem oba chóry z tak wielkim zapałem, 
Tak jednozgodnie  wymówiły, 
Jakby pragnęły tej chwili z mogiły Wskrzeszonym, żywym przyoblec się ciałem, 
Może nie dla się, lecz dla swoich matek, 
Dla swoich ojców, drogich żon i dziatek, 
Dla wielu innych drogich im na ziemi, 
Wprzód nim się stały światłami wiecznemi. 
I oto światła widziane okola Blask nowych świateł jakby aureola Słońca, gdy wschodzi na widnokrąg czysty. 
Jak na początku wieczornego zmroku Nowe światła rzęśnieją z obłoku, 
Co być i nie być wydają się oku, Zdało się, że nowe widziałem istoty, 
Tworzące jakby obwód światła złoty, 
Opasujący te dwa kołowroty, Świętego ducha odblask rzeczywisty! 
Którego blaski tak się razem wzmogły, 
Że ich me oczy wytrzymać nie mogły. 
Lecz Beatrycze, kiedym spojrzał na nią, 
Tak miała uśmiech piękny i uroczy, 
Że to widzenie musi być wbrew chęci W liczbie tych, które znikły z mej pamięci. 
Ale wzmocnione, gdy podniosłem oczy, 
W końcu spostrzegłem, że sam z moją panią Wzniosłem się w sferę wyższego zbawienia. 
Postrzegłem wyższy polot naszej jazdy Po nowym świetle, po uśmiechu gwiazdy, 
Co się czerwieńszym blaskiem zarumienia, Modlitwą, wspólną wszystkim sercom mową, 
Bogu za łaskę dziękowałem nową. 
Jeszcze w mym sercu zarzewie jej tliło, 
Czułem, że była przyjętą i miłą. 
Bo światła tak się wydały zatlone Wśród dwóch promieni i takie czerwone, 
Ażem rzekł: Jak ty je zdobisz, o słońce! Jak droga mleczna z gwiazd plejadą całą Wielkich i małych, swą liniją białą Biegunów świata dotykając końce, 
Ślepi w szkła zbrojne oczy bystrowidza I najuczeńszych badaczy zawstydza, 
Tak świętych świateł gwiazdozbiór bogaty Pośrodku Marsa tworzył znak szanowny Jak połączone w kole dwa kwadraty. 
Tu pamięć talent do pokory zniża, 
Bo się rozświecał Chrystus z tego krzyża, 
Gdzież porównania znajdę obraz równy? 
Kto swój krzyż chętnie na ramiona bierze I za Chrystusem idzie w świętej wierze, 
Co tu opuszczam, przebaczy, zaiste, 
Gdy na tym krzyżu ujrzy Cię, o Chryste! 
Od stóp do wierzchu krzyża, po ramionach Ruchome światła to w ściśnionych gronach, 
To się rozpierzchłe mrowiły bez końca, 
W starciu się iskrząc żywszymi blaskami. 
Tak widzim czasem w przyćmionej świetlicy, 
Drobnych atomów latająca rzesza Prostymi albo w zygzak linijami Słoneczny promień gronami obwiesza, 
Gdy ten zabłądzi przez szczel okiennicy, 
Którą nas przemysł broni od gorąca. 
Jak struny arfy, gdy je wiatr potrąca, 
Tworzą szmer dźwięczny temu słuchaczowi, 
Co jego nuty wyraźnej nie złowi, 
Taki na krzyżu lał się dźwięk uroczy Ze świateł, jakie postrzegły me oczy, 
Który mą duszę przenikał zapałem, 
Chociaż ich hymnu sam nie rozumiałem. 
Czułem, że śpiewa wysokie pochwały, 
Bo w nim te słowa najwyraźniej brzmiały: Wstań i zwyciężaj! choć szły mimo ucha, 
Jak temu, co nie rozumie, a słucha. 
Miłość mnie taką pociągała siłą, 
Że dotąd żywiej serce me nie biło Do więzów, które dźwigać mi tak miło! 
Może ja mową zbyt zuchwałą błądzę, 
Kiedy śmiem niżej kłaść pod tą rozkoszą Niewysłowioną rozkosz podziwiania Uroczych oczu, gdzie gaszą me żądze. 
Kto wie, że piękność światła odsłania Coraz to żywsze, im wyżej nas wznoszą, 
I żem w tej chwili w oczy mojej pani Nie patrzał, chociaż cały w niej i dla niej, 
Ten mnie, w czym siebie oskarżam, nie zgani, 
Wymówkę moją przyjmie choć w połowie I jasną prawdę dopatrzy w tej mowie: 
Bo się wysłowić nie da rozkosz święta, 
Czystsza, im wyżej jest z nas w niebo wzięta. . 
Na Marsie Ciąg dalszy. 
Kaciagwidy pochwała dawnych dobrych czasów Florencji. 
Wola, przez którą tchnie zawsze życzliwość I miłość, której natchnienia są prawe, 
Jak przez złą wolę objawia się chciwość, 
Tej liry dźwięczną uciszyła wrzawę, 
Aby spoczęły święte struny krzyża, 
Których strój mistrz ich podnosi, to zniża. 
Mogłaż być głuchą takich istot rzesza Godziwym prośbom? 
Kiedy dla zachęty Abym ją prosił, przerwała śpiew święty. 
Dowód, dlaczego żali się bez końca Kto z żądz doczesnych skrę znikomą skrzesza, 
A taką miłość od siebie odtrąca. 
Jak nocą w jasnej powietrza przeźroczy, 
Szybko lecące światło meteoru, 
Rażąc dotąd obojętne oczy, 
Zdaje się gwiazdą, która miejsce zmienia, 
Prócz że z tej strony, skąd się zapłomienia I gaśnie, światło nie traci promienia, Tak z tej niebieskiej sfery gwiazdozbioru, 
Z prawego krańca prawie do stóp krzyża, 
Trzęsąc iskrami biegła gwiazda chyża. 
Brylant ze swojej nie zerwał się nici, 
Śliznąc się tylko smugiem promienistym, 
Błyszczał jak ogień w alabastrze czystym. 
Gdy wierzyć Muzie, jaką świat się szczyci, 
Nie mniej pobożnie twój cień, 
Anchizesie, 
Spotykał syna w elizejskim lesie: O! 
Pełneś łaski Bogów, dziecię moje, 
Komuż jak tobie niebieskie pokoje Aż po dwa razy rozwarły podwoje! Tak rzekła światłość, pełen cześci dla niej Z schylonym czołem stałem zadziwiony, 
Potem zwróciłem wzrok do mojej Pani, 
Pełen podziwu z tej i z drugiej strony. 
Uśmiech promienny jako słońce w maju Błysnął w jej oczach blaskami takimi, 
Że ja myślałem oglądać moimi Dno mojej łaski i mojego raju. 
Potem duch słodki dla ucha i oka Mówił przeze mnie niepojęte rzeczy, Treść jego mowy tak była głęboka. 
On nie z rozmysłu, aby mówić ciemno, 
Lecz z konieczności snadź je krył przede mną, 
Bo wyższe były nad rozum człowieczy. 
Lecz gdy łuk strunę odpuścił zapału, 
By lot słów zniżyć do celu pomału, 
W jaki wbić wolno strzałę rozumową, 
Pierwsze, com pojął, takie było słowo: Chwała niech będzie w Trójcy Jedynemu, 
Co tak życzliwy nasieniu mojemu. 
I dodał: Długą i słodką tęsknotę, 
Jakąm zaczerpnął, czytając z zapałem W tej wielkiej księdze, gdzie czarno na białem Głoska swej treści nie zmieni na jotę, 
Tyś mi ugasił w tym świetle, skąd mówię, 
Za co dziękuję świętej białogłowie, 
Która cię z grzechu wyzwoliwszy sidła, 
Abyś tu wzleciał, przypięła ci skrzydła. 
Wierzysz, że twoja myśl do mnie przychodzi Od arcymyśli i błąd cię nie zwodzi, 
Jak się z jedności pięć i sześć rozwija. 
Przeto nie pytasz, kto jestem? 
Skąd płonie Blask mój weselej w tym wesołym gronie? 
Tak jest, jak wierzysz: tu wielcy i mali Patrzą w zwierciadło, gdzie jak w szybie fali, 
Nim co pomyślisz, twa się myśl odbija. 
Lecz żeby miłość, w którą czujne oko Z ciągłym czuwaniem zatapiam głęboko, 
Która mi słodkie zaostrza łaknienie, 
Poczuła całe swe zadowolenie, 
Objaw twą wolę, śmiało wciel ją w słowo, 
Już mam dla ciebie odpowiedź gotową. 
Do Beatrycze potem wzrok zwróciłem, 
Co mnie słyszała wpierw, nim przemówiłem, Uśmiech jej w takiej świecił aureoli, 
Że podniósł w górę skrzydło mojej woli. 
Więc rzekłem: Miłość i wiedza od chwili, 
Kiedyście pierwszą równość tu uczcili, 
W każdym z was w dziwnej stoją równowadze, Bo w słońcu, które na was blask swój zlewa, 
Światłem oświeca, a ciepłem zagrzewa, 
Tak w Nim podobne są te obie władze, 
Że przy nich wszystkie ziemskie podobieństwa Miałyby jeszcze pozór przeciwieństwa. 
Lecz moc i wola nasza, jako wiecie, 
Nierównym lotem buja w naszym świecie, Będąc śmiertelnym, tę nierówność czuję Sercem, gdy usta nie dosyć wymowne, 
Za twe ojcowskie przyjęcie dziękuję. 
Wzbogacający to cacko kosztowne, 
Powiedz mi, błagam, żyjący Topazie, 
Jakim na ziemi zwano cię imieniem? Gałązko moja! drogaś mej osobie, 
Szczepu twojego ja jestem nasieniem. 
Taką odpowiedź dał mi Duch na razie, 
A potem mówił: Ten, który dał tobie Nazwisko twoje, twój klejnot rodowy, 
Sto lat i więcej za grzech wielkiej buty Obchodzi pierwszy krąg góry czyśćcowej, On, były syn mój, twoim jest pradziadem, 
Pomnij modlitwą i dobrym przykładem Skrócić mu zakres trudu i pokuty. 
W starym obwodzie Florencyja, pomnę, 
Wciąż wiodła życie spokojne i skromne, Nie znała wieńców sadzonych perłami, 
Dla niej byłoby dziwo nad dziwami, 
Gdyby dla oka miał większe ozdoby Pas od tej, która go nosi, osoby. 
Ojciec o córki nie troskał się szczęście, 
Skromnym jej wianem mierzył jej zamęście, Florenckie żony nie były bezdzietne, 
Sprzęty domowe proste, lecz szlachetne, 
Bo Sardanapal celu ich użytku Jeszcze nie skrzywił przez rozpustę zbytku. 
Nad Montemalo, co przepychem słynie, 
Ucellatoja wzniosła się niewiele Choć ją, jak w blasku przewyższy w ruinie. 
Berti, widziałem, nosił pas skórzany, 
A jego żona idąc od zwierciadła Nie rumieniła twarzy malowanej. 
Norli i Wekjo nie wstydził się radła, 
Żony ich doma przędły swe kądziele. 
Błogie niewiasty! 
A każda wiedziała, 
Że swoje kości w grobach ojców złoży, 
Że jej, gdy męża proch łzami oblała, 
Wdowiego łoża Frank nie scudzołoży. 
Jedne czuwały nad kolebką dziatek, 
W pieluchach ucząc je tej mowy słodkiej, 
Tej pierwszej ojców radości i matek, Drugie, fruczące kręcąc kołowrotki, 
O sławnych mężach gwarzyły w swym kole, 
Co miała Troja, 
Rzym i Fiesole. 
Większe wzbudziło dziwo w one lata Imię Saltrela niż dziś Cyncynata. 
W tak pięknych czasach, gdy wiek kwitnął złoty Obywatelstwa, pokoju i cnoty, 
Matka rodzajne gdy poczuła bóle, 
Wezwawszy w pomoc Marii Dziewicy, 
Zległa mnie dzieckiem zdrowym i wesołym I w starej naszej florenckiej chrzcielnicy Kaciagwida na chrzcie imię wziąłem. 
Zachęcon braci żonatych przykładem Z Ferrary żonę pojąłem kochaną, 
Przez nią w dom weszło twoje drugie miano. 
Potem poszedłem z cesarzem Konradem Bić Saracenów: 
Konrad gdy ich pobił, 
Mnie znakiem swego rycerstwa ozdobił, 
Do tyla w bitwach cenił moje męstwo. 
Saracen winą waszego pasterza Ziemie wam garnie, swój zabór rozszerza. 
Miecz Saracena wyzwolił mnie w boju Z nędz twego świata: a tak przez męczeństwo Tu do wiecznego przyszedłem pokoju. 
Ciąg dalszy. 
Kaciagwida mówi o późniejszych dziejach i teraźniejszych stosunkach Florencji. 
O błahe nasze po krwi uszlachcenie! 
Jeśli na ziemi wzbijasz w pychę ludzi, 
Gdzie tak mdłe ducha naszego skłonienie, Rzecz ta podziwu już we mnie nie wzbudzi, 
Odtąd gdy próżny chwaliłem się z ciebie, 
Tam gdzie nie błądzą żądze, mówię, w niebie. 
Ty jesteś płaszczem, co szybko się skraca, 
Jeśli z dnia na dzień zasługa lub praca Nowego sukna dla cię nie przykroi, 
Czas mknie z nożycą wkoło poły twojej. 
Od Wy, co pierwszy Rzym użył w swej mowie, 
A które potem jego potomkowie Z nowożytnego wygnali języka, 
Począłem mówić: przeto Beatryce Stojąc na stronie wpół się uśmiechnęła, 
Podobna do tej wiernej służebnicy, 
Co na błąd pierwszy Ginewry kaszlnęła, 
O czym szeroko powiada kronika. Wy tak mówiłem, ojcem mi jesteście. 
Wy ośmielacie mówić mnie nareszcie, 
Wy tak wysoko mnie do się wznosicie, 
Że czuję wyższe i pełniejsze życie, Radość w me serce strumieniami wsięka, 
Serce radością wzbiera, lecz nie pęka. 
Powiedz mi, droga krynico krwi mojej, 
Krew jakich przodków twoje źródło poi, 
Nad twą kolebką jakie przeszły lata? 
O Świętojańskiej powiedz mi owczarni Czy ludzie zgodni żyli w niej, nieswarni, 
Czy była w mężów dostojnych bogata? Jak się ożywia na wiatr żar w płomieniu, 
Tak na pieszczotę słów mych w okamgnieniu Światło jasnością żywszą się oblekło, 
Słodziej, lecz mową nie naszą tak rzekło: Od dnia, gdy pierwsze wymówiono Ave! 
Aż do dziś świętej, matki mej połogu, 
W którym mnie zległa, błogosławiąc Bogu, 
Pięćset pięćdziesiąt trzy razy Mars biegał Do stóp Lwa swego i ognie jaskrawe Wciąż ten planeta w lwim oku zażegał, 
Jam się urodził, gdzie przodkowie moi W tym samym miejscu rodzili się, żyli, 
W ostatniej miasta starego dzielnicy, 
Kędy ciekawy tłum mrowi się, ściska, 
Idąc na wasze doroczne igrzyska. 
Dość o mych przodkach, skąd przyszli, czym byli? 
Milczeć tu raczej, nie mówić przystoi, 
Lud wtedy zdolny do miecza i zbroi Aż od posągu Marsa do Chrzcielnicy Składał część piątą dzisiejszej ludności, Ta dziś złożona z dziwnej mieszaniny, 
Z włóczęgów z Kampi, 
Certaldo, 
Figiny. 
Dawniej krew strzegła w rodzimej czystości, 
Do rzemieślnika od barońskiej mości. 
Lepiej by było miedzą szachowaną Przytykać do nich, jak graniczną ścianą, 
Z strony Gulazzo albo Trespiano, 
Niźli mur miasta mieć zapowietrzony Gawiedzią z Signy i Agugliony, 
Co wzrok wyszczerza lichwą zaostrzony. 
Gdyby nie będąc Florencyja płochą, 
Dziś dla Cezara nie była macochą, 
Lecz kochającą matką swego syna, 
Kramarz nie hańbiąc nazwy florentyna, 
Do Simifonti wróciłby, jak trzeba, 
Gdzie jego ojciec chodził, żebrząc chleba. 
Dziś w Montemurlo siedzieliby Konti, 
Cerchi w Akonie, a Buondelmonti W Waldegriewe. 
Mieszanina osób Zawsze na miasta działa w zgubny sposób, 
Do zła ma dosyć zarodów, jak wiele Razem pokarmów natłoczonych w ciele. 
Byk ślepy prędzej niźli ślepe jagnie Może się potknąć lub zagrzęznąć w bagnie, Pięć szpad nie tyle ran śmiertelnych zada, 
Co może czasem zadać jedna szpada. 
Spojrzyj na mury Luni i Chiuzy, 
Na Synigaglją, ruina i gruzy! 
Słysząc, jak świetne wygasnęły rody, 
Mniej dziwnym zda się, gdy kres mają grody. 
Wszystko co wasze, tak jak wy umiera, 
Lecz śmierć czasami zakrywa swe skutki W niektórych rzeczach, bo wasz żywot krótki. 
Jak księżyc wznosząc, to zniżając fale, 
Morzom ich brzegi daje i zabiera, 
Szczęście z twym miastem tak igra niestale. 
A więc nie będzie rzecz dziwna i nowa, 
Że świetność domów florenckich rodowa Zgasła i spadła z potęgi swej wierzchu, 
Chociaż ich sława ginie w czasów zmierzchu. 
Już Filipesków, 
Alberigów domy, 
Widziałem, przeszły jako cień znikomy. 
Niegdyś przy bramie, gdzie zdradą szkaradną Łódź obciążona dzisiaj tonie na dno, 
Stał Rawignanów dom, skąd hrabia Gwido I wszyscy z krwi tej rozrodzeni idą. 
Już la Pressa z chlubą rodowitą Umiał sprawować rzecząpospolitą, Już Galigajo dla herbowej cześci Miecz swój wyzłacał po wierzch rękojeści, 
Już herb Kolumna zdobił ściany dworca, Świetniał Sachetti, 
Sifanti i Galli, 
I ci wielmożni, którym wstyd twarz pali, 
I ich potomkom, na wspomnienie korca, 
Szczep już był wielki, z którego Kalfuci Swoje rodowe latorośle wiedli, Za mnie, pamiętam, 
Sizzi, 
Arriguci, 
W kurulskich krzesłach z powagą zasiedli, Dumne, dziś uschłe szczepy florentynów Pęczniały kwiatem wielkich cnót i czynów. 
Tacy ojcowie, o krwi ich obrazo! 
Byli tych synów, którzy każdą razą Nim na biskupa padnie los wyboru, 
Tuczą się chlebem biskupiego dworu Ów ród nowotny, co z głupstwa i pychy Jak smok srożeje, kto odeń ucieka, 
Pokaż mu zęby lub kiesę z daleka, 
Stoi przed tobą jak baranek cichy, Już wzrastał w górę, ale z krwi tak lichej, 
Aże się zmarszczył Ubertin Donato, 
Gdy go teść jego pokumał z krwią taką. 
Już z Fiesoli przybył Kaponsako, 
Kupczyć na rynku towar przemycany, Już jakiś Gjuda, jakiś Infangato Między celniejsze liczył się mieszczany. 
Nowotna szlachta świeżo ozdobiona Rycerskim krzyżem wielkiego Hugona Którego chwałę cześci pamięć wasza Doroczną ucztą w dzień święta Tomasza, 
Do dzisiaj błyszczy szlacheckim klejnotem. 
Niejeden herb swój dzierzgający złotem Na stronę ludu przerzucał się potem, Jeszcze by Borgo więcej był spokojny, 
Gdyby go sąsiad nie podszczuł do wojny. 
Dom, skąd się wasze poczęły boleści, 
A skąd przez słuszną sprawiedliwość bożą Tak rozmnożone jeszcze się umnożą, 
Dom ten w powszechnej współziomków żył cześci. 
Buondelmonte! 
W złeś rady uwierzył, 
Żeś z takim domem krwi twej nie sprzymierzył Spadło by z wielu ciężkie smutków brzemię, 
Gdyby Bóg ciało twe darował Emie. 
Gdyś po raz pierwszy przejeżdżał tą rzeką, 
Trzebaż, by posąg, co na moście stoi Twą krwią zbroczyli współziomkowie twoi, 
Za którą teraz krwi strumienie ciekną. 
Z tymi i wielu innymi rodami, 
Byt Florencyi był arcyszczęśliwy, 
Nikt w niej ze smutku nie zalał się łzami. 
Lud jej był sławny, a tak sprawiedliwy, 
Że jej herbowy kwiat, lilija biała Z ostrzem swej włóczni w dół się nie zginała, 
Nigdy niezgody krwią nie sczerwieniała. 
Ciąg dalszy. 
Kaciagwida przepowiada poecie wygnanie jego, gościnny pobyt u Kangranda, sławę jego poematu, upatrując w Dantem powołanego kaznodzieję i nauczyciela. 
Syn nieroztropny, co pytał rodzicy, 
Czy prawda, że był bez ojca poczęty, 
Dotąd jest jeszcze przestrogą dla matek, 
By mniej słabymi były dla swych dziatek. 
Takim się wydać mogłem Beatrycy I tej światłości promiennej i świętej, 
Która wpierw dla mnie swe miejsce zmieniła. 
Dlatego moja Pani tak mówiła: Wyrzuć na zewnątrz cały zapał chęci, 
Z wiernym odciskiem wewnętrznej pieczęci, Nie, żeby z nas kto mógł coś więcej wiedzieć Przez twoje słowa: co myślisz w tej dobie? 
Lecz, żebyś śmiał swe pragnienie powiedzieć, 
A drugi słysząc, podał napój tobie. Drogi mój szczepie, coś wrósł tak wysoko! 
Jak rozum ziemski widzi, że nie może Dwóch kątów tępych zamykać trójroże, 
Przygodne rzeczy, nim się staną w sobie Tym, czym być mają, tak widzi twe oko, 
Patrząc w zwierciadło, które ci odbija Czas przyjść mający, jak ten, który mija. 
Gdy mnie Wirgili wodził drogą nową Przez świat umarłych i na górę ową, 
Gdzie dusze skrucha i pokuta leczy, 
Słyszałem wróżbę przyszłości surową: 
Lecz ja odtrącę cios, co mnie uderzy, 
Nieporuszony jak czworobok wieży. 
Dlatego rad bym wcześniej i powoli Oswoić siebie z grozą przyszłej doli, Grot przewidziany nie tak nas kaleczy. 
Z woli mej Pani tak mówiłem śmiało Do światła, co wprzód ze mną rozmawiało, 
Wyznając przed nim moją żądność całą. 
I nie przez ciemną słów myśli zawiłość, 
Jaką wyrocznie starożytne słyną, 
Straszące ludy ogłupiałe w grzechu, 
Wpierw nim odkupił świat Baranek Boży, 
Lecz jasnym słowem, treściwą łaciną, 
Odpowiedziała ta ojcowska miłość, 
Zamknięta w świetle, lecz widna z uśmiechu Tejże światłości, w której się zamyka. Przygodne rzeczy, co przypadek tworzy W granicach zmysłów, w świecie podsłonecznym, 
Wszystkie pod wzrokiem kształtują się wiecznym, 
Lecz zeń konieczność nie więcej wynika, 
Jak obraz łodzi z oka podróżnika, 
Płynącej prądem swobodnym potoku: 
Zeń, jak z organu harmonija słodka Wchodzi do uszu, odbija w mym oku Smutny swój obraz czas, co ciebie spotka. 
Jak Hipolita wygnała macocha, 
Wyżenie ciebie Florencyja płocha, Tego chcą, wszyscy naglą twe wygnanie, 
Przez tychże samych, niesłychana zbrodnia, 
Co tym zajęci, wkrótce się to stanie, 
Tam, gdzie Chrystusem radzi kupczą co dnia Już wrogi twoje wabią cię na harce, 
Już ostrzą bronie twojej krwi łakome I jak się dzieje, sąd zwycięskiej strony Przysądzi winę stronie zwyciężonej, Lecz zemsta boża przyjdzie dać widome Świadectwo prawdzie, tej zemsty szafarce. 
Porzucisz drogie osoby i rzeczy, 
Ten grot wygnania najsrożej kaleczy, Poznasz, jak gorzką zaprawiony solą Chleb cudzy dany nie z gościnną wolą, Poznasz, jak przykro, bodaj się nie rodzić, 
Po cudzych schodach wstępować i schodzić! 
A co najwięcej zgarbi twe ramiona, 
To ciżba głupia z tobą potępiona, 
Niewdzięczna, podła, jej gniew ją uzbroi Przeciwko tobie, nie ty, ale ona Mieć będzie czoło od wstydu czerwone. 
Gdy tym dowiedzie zwierzęcości swojej, 
Pięknie ci będzie, żeś umiał w potrzebie Własne stronnictwo wyrobić sam z siebie. 
Pierwszą tułacza ulgę i zachronę Znajdziesz w uprzejmej Lombarda gościnie, 
Który ma w herbie orła na drabinie Jego życzliwy dla ciebie dostatek Tak zrówna ściśle i prośbę, i datek, 
Że co na końcu kładzie pańska duma, 
Stanie się pierwszym między wami dwoma. 
Na jego dworze rośnie dzieciuch mężny, 
Co wpływ tej gwiazdy poczuł tak potężny, 
Że męstwem zrówna pierwsze bohatery. 
Niepostrzeżony jeszcze dziś od ludów, 
Bo nad nim krążą lat dziewięć te sfery: 
Lecz nim Gaskończyk Henryka omami, 
On jak mąż wielki zabłyśnie cnotami, 
Pogardą bogactw i znoszeniem trudów. 
Śmiało licz na nim, on pełen szczodroty, 
Jego wróg tej mu nie zaprzeczy cnoty, Przezeń się ludzi przeobrazi mnóstwo, 
Bogactwo zniży, podniesie ubóstwo. 
Co rzekłem o nim proroczym językiem, 
Zapisz w pamięci, lecz nie mów przed nikim. 
I mówił rzeczy niepodobne prawie Dla tych, co będą widzieć je na jawie. Synu, rzekł w końcu oto są przyczyny, 
Dlaczegoś słyszał wróżby rozmaite, 
Oto zapadnie przed tobą ukryte W czasie, co pędzi lata, dni, godziny. 
Nie zazdrość ziomkom ich złości i zdrady, 
Nim wyszaleje wściekłość ich zawzięta, 
Dożyjesz przez nich zasłużonej chłosty. 
Gdy znak milczeniem dała dusza święta, 
Że już dosnuła wątek swej rozmowy, 
Do której dałem pierwszą nić osnowy, Jako wątpiący, co zasięga rady Osoby w zdaniu mającej sąd prosty, 
Przy tym z miłością patrzącej mu w duszę, 
Począłem mówić: Ojcze, widzę z trwogą, 
Jak czas rumaka już bodzie ostrogą, 
Pod jeźdźcem rumak wyciąga się dzielny, 
Ku mnie jak wicher pędzi wiatronogi, 
Aby mi cios swój dać uczuć boleśniej, Przeto w przezorność uzbroić się muszę, 
Ażebym, tracąc własny kąt tak drogi, 
Nie stracił cudzych przez gorycz mej pieśni. 
Tam niżej, w ciemnej i strasznej otchłani, 
Gdzie duch w goryczy żyje nieśmiertelnej, 
I na wierzchołku góry bliższej słońca, 
Skąd mnie porwały oczy mojej Pani, 
Z gwiazdy na gwiazdę wędrując bez końca, 
Tylem się rzeczy nasłuchał, dowiedział, 
Dla wielu, gdybym wiernie je powiedział, 
Treść ich byłaby może zbyt gryząca. 
Jeślim przyjaciel prawdy bojaźliwy, 
Lękam się wiek mój przeciągnąć sędziwy Wśród tych, co żyjąc życiem pasożytnym, 
Czas teraźniejszy nazwą starożytnym. 
Skarb, jaki moje oczy wyszukały W tej sferze, blaskiem wyiskrzył się cały, 
Jak w złotym lustrze odbite promienie, I tak przemówił: Kto swoim nieczyste Lub cudzym wstydem obciążył sumienie, 
Gorycz twej mowy poczuje, zaiste: 
Całe, nie kłamiąc, objaw twe widzenie, 
Jak je widziałeś, przysłowie poucza, 
Niech się ten drapie tam, gdzie świerzb dokucza, 
Bo choć twa mowa zrazu niesmak sprawi, 
Lecz za to pokarm żywotny zostawi Temu, kto dobrze ją w myśli przetrawi. 
Twój krzyk to zrobi, co wiatr, który bierze Za cel swych szturmów co najwyższe wieże, 
Co piorun bijąc w wyższe drzewa boru. 
Dlatego tobie, tu na każdej sferze, 
Niżej na górze i w otchłani płaczu, 
Wskazano dusze sławą notowane. 
Bo nie zatrzymasz uwagi w słuchaczu Przykładem wziętym z powszedniego wzoru, 
Z czynów, co przeszły zaledwo dojrzane. 
Zakończenie. 
Kaciagwida wymienia Jozuego, 
Machabeusza, 
Karola, 
Rolanda Godofreda z Bulionu, 
Gwiskarda i innych. . 
Ku Jowiszowi, gwieździe sprawiedliwych monarchów. 
Duchy tworzą swym szeregiem słowa Diligite justitiam itd., potem orła. 
Skarga na stolicę apostolską. 
Już w sobie światłość cieszyła się błoga, 
Sama ze swoją myślą tajemniczą, 
Ja z moją, słodycz miarkując goryczą. 
Niewiasta, która wiodła mnie do Boga, 
Mówiła: Myślom daj inny kierunek, 
Myśl, żem jest bliska tego, który wchodzi W boleść skrzywdzonych, ból krzywdy łagodzi. 
Jam się obrócił cały ku głosowi Pocieszycielki, co tak słodko mówi. 
Ile ja wtedy i z jakim zapałem W świętych jej oczach miłości widziałem, 
Tu łamię pędzel na ten wizerunek, Nie tylko, że nie ufam w moje słowa, 
Lecz i przez słabość umysłu powszednią, 
Który rzecz wyższą nad siebie nie może Wysłowić, gdy mu łaska nie pomoże. 
To tylko powiem, że jej słodka mowa Gdym patrzył na nią, tak w sercu utkwiła, 
Aż mnie z żądności wszelkiej wyzwoliła. 
Podczas gdy wieczna rozkosz bezpośrednio Opromieniając Beatrycze lica, 
Mnie ich natchnionym upaja wyrazem, 
Ona z uśmiechem, co duszę zachwyca, Odwróć się rzekła i słuchaj zarazem, 
Nie tylko w oczach moich jest raj cały. 
A jak uczucie w twarzy się maluje, 
Gdy silne całą duszę opanuje, 
Tak w blasku, w iskrach tej światłości świętej, 
Do której moje oczy się zwracały, 
Poznałem wolę i chęć jej tajemną Mówienia jeszcze o czymkolwiek ze mną. 
I w dobrotliwie rozmowie poczętej Tak rzekła: Na tej, patrz, piątej gałęzi Wierzchołkiem swoim żyjącego drzewa, 
Na którym owoc w kwiecie i zawięzi I liść zielony bez przerwy powiewa, 
Są duchy wiecznym szczęśliwe zbawieniem, 
Które przed swoim tu wniebowstąpieniem Tak wielką sławą słynęły na ziemi, 
Że każdą Muzę wzbogaciłbyś niemi. 
Patrz na ramiona oto tego krzyża, 
Każdy, którego nazwę po imieniu, 
To samo tobie zrobi w okamgnieniu, 
Co w chmurze robi jej iskra tak chyża. 
I wtem widziałem, jak światło olbrzymie Przeszło po krzyżu, 
Jozue na imię, 
Prędzej niż wyraz głos wymówić zdołał, Machabeusza gdy na imię wołał, 
Widziałem, oto druga światłość śmiga, 
Kręcąc się w kółko jak frucząca cyga. 
Karloman, 
Roland! 
Gdy głos w kolej woła, 
Wzrok mój na krzyżu wysoko, wysoko, 
Ścigał dwa światła, jak myśliwca oko Tropi w powietrzu lot swego sokoła. 
I na tym krzyżu w kolej Guiskarda Przebiegły światła Godfreda, 
Ryszarda. 
Wtenczas zmieszane z drugimi światłami, 
Równie szybkimi wirując kręgami, 
Dowiodło światło, co do mnie mówiło, 
Jakim śpiewakiem w chórze niebios było. 
Spojrzałem w lewo, aby w Beatrycy Czytać powinność moją, z jej źrenicy, 
Z jej słów i gestów: i widziałem oczy Takie wesołe, wzrok jej tak uroczy, 
Którym swe wszystkie zgasiła spojrzenia, 
Nawet ostatni wzrok pełen natchnienia. 
A jako człowiek, kiedy dobrze robi, 
Przez żywszą rozkosz spostrzega w istocie, 
Że sam z dnia na dzień postępuje w cnocie, 
Podobnie w moim kolistym obrocie, 
Zdało się, z niebem łuk większy pisałem, 
Patrząc na moją panią, jak się zdobi Blaskiem i światłem więcej doskonałem. 
A jak rumieniec z białej twarzy panny Znika, nim oczy podniesie spuszczone, 
Tak szybko w chwili, gdym wzrok zwrócił w stronę, 
Po złagodzonej białości spostrzegłem, 
Że już na szóstą gwiazdę nieba wbiegłem. 
W tej Jowiszowej pochodni widziałem, 
Jak świętych świateł migot nieustanny Przedstawiał oczom nasze abecadło. 
Jak opuszczając ponadrzeczne żery, 
Wesoło w górę podnoszą się ptaki, 
I z siebie samych na zgłosek zwierciadło Liniję długą tworzą, to zygzaki, Tak święte w środku swych świateł istoty Lecąc, śpiewały i na tle tej sfery To D, to J L tworzyły litery. 
Zrazu takt pieśni wymierzał ich loty, 
Potem w milczeniu stawały niektóre, 
Wyobrażając tych zgłosek figurę. 
O Muzo! 
Którą lotny Pegaz nosi, 
Przez którą sława nieśmiertelność głosi Piewców i wieszczów, co nieśmiertelnemi Tyle miast, królestw zrobili na ziemi, 
Tu mnie z triumfem doprowadź do celu, 
Oświeć mnie sobą, a żebym z zapałem Skreślił ich kształty, jak je sam poznałem, 
Objaw moc swoją w tych wierszach niewielu. 
Wtem samogłosek razem z spółgłoskami, 
Pięć razy siedem błysnęło przed nami: 
Diligite Justitiam na początku stało, Judicatis Terram okres zamykało. 
I w samym środku M piątego słowa, 
Światła, co sobą te głoski tworzyły, 
Stanęły w sposób, że zdało się złotem Pisze na srebrze gwiazda Jowiszowa. 
I drugie światła na wierzch M zstąpiły, 
Śpiewając dobro, co je swym przymiotem Ciągnie do siebie: i widziałem potem, 
Jak widzim głownie silnie uderzone, 
Co miecą z trzaskiem iskry niezliczone, 
Z których brać wróżbę głupi się przechwala. 
Więcej tysiąca świateł wkrąg poczęło Wznosić się, latać jak złote obłoki, A gwoli słońcu, które je zapala, 
Jednych lot wyższy, tych mniej był wysoki. 
Kiedy już każde w swym miejscu stanęło, 
Te same światła, wyraźnie, jak stały, 
Głowę i szyję orła rysowały. 
Ten, co malował takie malowidło, 
Z siebie, nie z mistrza wziął wzór i prawidło, Z jego twórczości wynika ta siła, 
Co wszystkim gwiazdom kształt ich nakreśliła. 
A drugie światła, co w grona splecione Wyobrażały ponad M koronę, 
Mało wyraźnym ruchem swych obrotów Skończyły orła figurę rysować. 
O słodka gwiazdo! 
Ileż tych klejnotów Każą mi razem wierzyć i pojmować, 
Że sprawiedliwość nasza jest poczętem I urodzonym światłem w niebie świętem, 
Którego jesteś pięknym dyjamentem. 
Dlatego błagam Wszechmocnego w duchu, 
Jako przyczyny twej siły i ruchu, 
By zauważał, skąd się dym podnasza, 
Który twoje promienie przygasza, 
Aby się wzruszył i mieczem anioła Wygładził wszystkie przekupnie kościoła, 
Co męczenników wzrósł krwią i cudami. 
Zastępy niebios! 
Módlcie się za temi, 
Których obłąkał zły przykład na ziemi: 
Dotąd walczono na ostre mieczami, 
Dziś bój tajemny wre odjęciem chleba, 
Jakim rad żywić czuły Ojciec z nieba. 
Lecz ty, co piszesz i mażesz wespoły, 
Pomnij na pierwsze wiary apostoły, 
Co dla winnicy zepsutej przez ciebie Pomarli ciałem, duchem żyją w niebie. 
Mógłbyś powiedzieć: miłość, żądza taka Mnie zespoliła z świętym pustelnikiem, 
Który dla tańca został męczennikiem, 
Że odtąd nie znam Pawła i rybaka. 
Na Jowiszu. 
Orzeł przemawia. 
O błogosławieństwie dla niechrześcijan. 
O sądzie bożym. 
O ówczesnych monarchach. 
Z rozpostartymi przede mną skrzydłami Piękny ten obraz przedstawił się cały, 
Który świętego zachwytu czuciami W nim zgromadzone rozweselał dusze. 
Każda się zdała jako rubin mały, 
W którym słoneczko tak jasne świeciło, 
Że w moich oczach swój promień odbiło. 
Co tu słowami opowiedzieć muszę, 
Tego nikt jeszcze nie śpiewał, nie pisał, 
Nikt wyobraźni tak nie rozkołysał, 
By mógł to pojąć, co tu pióro skreśli: 
Bo wzrok mój widział i uszy słyszały Dziób, który mówił głosem słowa żywym: Ja i Mój, kiedy My i Nasz miał w myśli. 
Potem rzekł: Za to żem był sprawiedliwym, 
Żem strzegł pobożnie przykazania boże, 
Wzniesiony jestem tu do takiej chwały, 
Co być zwalczoną przez żądzę nie może. 
Cień mój na ziemi przemknął nie bez śladu, 
Lecz źli nie idą w ślad mego przykładu. 
Jak z wielu żarów wybucha od razu Jedno gorąco, tak z miłości wiela Wychodził jeden głos z tego obrazu. O kwiaty rzekłem wiecznego wesela, 
Gdy, jako jedną woń w kwiatu koronie, 
Czuję zarazem wszystkie wasze wonie, 
Nasyćcie, dysząc woniami lubemi, 
Wielki post, jakim już wyschłem i zbladłem, 
Bo nie znalazłem pokarmu na ziemi. 
Gdy sprawiedliwość boża jest zwierciadłem Dla każdej sfery, snadź wam sfera wasza Zasłoną jego szyby nie przygasza. 
Wiecie, gdy mówi, jak mi słuchać miło, 
Znacie wątpienie, co mnie ogłodziło. 
Jak sokół, gdy mu zdejmą kaptur z głowy, 
Zatacza szyją do lotu gotowy Nastrzępia pióra, żądz ukryć nie umie, 
Trzepotem skrzydeł daje poklask sobie, Taki ruch w orła widziałem osobie, 
Zbudowanego z pochwał bożej łaski, 
Z piesień tych pochwał, który ten zrozumie, 
Czyj się duch w wieczne rozpromienił blaski. 
Orzeł tak mówił: Ten, co sam wytykał, 
I cyrklem mierzy światów pogranicze, 
Który w nich tyle rzeczy pozamykał, 
Jedne widome, drugie tajemnicze, 
Nie mógł zarówno na wszechświata kręgi Wycisnąć pieczęć swej twórczej potęgi, 
Bo jego Stań się polot był zbyt chyży. 
Co za dowód i twierdzenie staje, 
Że pierwszy pyszny stojący najwyżej Ze wszystkich stworzeń, choć swój upad zwlekał, 
Przed dojrzałością, jaką łaska daje, 
Upadł, bo w pysze na światło nie czekał. 
Stąd i twór niższy jest naczyniem ciasnym, 
By objąć dobro, które nie ma końca, 
Które się mierzy w sobie cyrklem własnym, Stąd wzrok nasz, promień tylko Arcysłońca, 
Ducha, co sobą napełnia świat cały, 
Z natury swojej tak niedoskonały, 
Że tylko w skutku przyczynę postrzega, 
Poza kres jego dalej nie wybiega. 
Rozumy toną w sprawiedliwość wieczną, 
Jak oko w bezdeń morską albo rzeczną, Dno blisko brzegu widzisz łatwo okiem, 
Na pełnym morzu nie dojrzysz go wzrokiem, 
Dno jest, lecz dno to głębokość wam kryje. 
Nie ma światłości, gdy ona nie wschodzi Z miejsca, gdzie wiecznie trwa pogoda stała, 
Będzie to ciemność, co dnia nie urodzi, 
Cień lub trucizna znikomego ciała. 
Teraz wyciągaj ku mnie długą szyję, 
Ściągam zasłonę, oto się odkrywa, 
O którą pytasz, 
Sprawiedliwość żywa. 
Chcesz mówić, zda się mówiącego słyszę: 
Człowiek zrodzony nad Indu brzegami, 
Choć o Chrystusie nie czyta, nie pisze, 
Dobre uczynki rad godzi z chęciami, 
O ile rozum może rządzić głową, 
Czysty jest czynem i myślą, i mową, 
A że umiera bez chrztu i bez wiary, 
Gdzież sprawiedliwość jego przyszłej kary? 
Gdzie jego wina, jeśli on nie wierzy? 
Co za trybunał twój z tak bystrym okiem, 
Co o tysiące mil chce sądzić wzrokiem, 
Który przestrzenie ledwo na piędź mierzy. 
Kto z was tak ze mną szermuje na słowo, 
Gdyby nie światłość Pisma wam święcąca, 
Musiałby wątpić i wątpić bez końca. 
Rozumie ziemski, zły siew twego pola, 
Sama przez siebie dobra Arcywola, 
Jak Arcydobro, nigdy swego chcenia, 
I wiekuistych pociągów nie zmienia. 
Co sprawiedliwe, z nią jest zespolone, 
Żadne ją dobro nie nęci stworzone Bo wszelkie dobro z niej się wypromienia. 
Jak bocian w gnieździe, gdy nakarmi dzieci, 
Krąży nad gniazdem, nim na żer poleci, 
I jak to pisklę, co pokarmem syte, 
A jeszcze w niego trzyma oczy wryte, 
Tak orzeł wisiał w powietrznej przeźroczy, 
Tak ja ku niemu podnosiłem oczy. 
Złożonym pierzem z dusz wielu powiewał, 
Latając wkoło, tak do siebie śpiewał: Pieśń moja, ludzie, dla was niepojęta, 
Jak ciemna dla was sprawiedliwość święta. 
Potem te Ducha Świętego zapały Spoczęły w godle, które legiami Rzymskimi niegdyś straszyło świat cały. 
I orzeł tymi jął mówić słowami: Tym zakazana w to królestwo droga, 
Co nie wierzyli w Chrystusa jak w Boga, 
Przed wbiciem na krzyż i po zdjęciu z krzyża. 
Wołając Chryste! wiele mu ubliża, 
Lecz ci w dzień sądu staną przed nim dalej, 
Jak ci, co nigdy Chrystusa nie znali. 
Wtedy Etiop grzechem niezmazany Przyjdzie potępić takie chrześcijany, 
Dwa zbory pójdą na rozstajne drogi, 
Jeden bogaty wiecznie, ten ubogi. 
Co waszym królom powiedzą Persowie, 
W chwili gdy ujrzą tę księgę otwartą, 
W której tych króli głoską niezatartą Każdy występek, zły czyn zapisany. 
Tam ujrzą między Alberta czynami, 
Jak puści orła, co skrwawi szponami Królestwo Pragi i zmieni w pustkowie. 
Tam ujrzą boleść mieszkańców Sekwany, 
Gdy puszcza w obieg pieniądz fałszowany Król, który umrze raniony kłem dzika. 
Tam ujrzą dumę Szkota i Anglika, 
Której za ciasne ich ziem pogranicze. 
Tam ujrzą króli, 
Czecha i Hiszpana, 
Których rozrzutność w przypowieść podana. 
Tam całe życie Chromego Karola Zawrą w dwóch znakach głoski tajemnicze, I znaczyć będzie jego dobroć, męstwo, 
A zaś M głoska tych cnót przeciwieństwo. 
Tam zapisana chciwość i zła wola Włodarza państwa przy ognistej Etnie, 
Kędy Anchizes kończył dni stuletnie: 
I aby dowieść, jak był mało warty, 
Życiorys jego przez skrócone słowa Księga zamyka w kilku wierszach karty. 
Księga ta pamięć haniebną przechowa Wuja i brata, przez których spodlony Lud niegdyś mężny spodlił dwie korony. 
Tam wśród norweskich i duńskich włodarzy Spotka Dalmatę, co w spółce lichwiarzy Fałszował ważne weneckie cekiny. 
Biedna Panonio, z twoich władców winy, 
Błoga Nawarro, jeśli cię od Franków Zasłonią góry tarczą skalnych blanków, 
Już ziemia Cypru z boleści wykrzyka, 
Skarżąc na rządy drapieżne Henryka, Dziki jak zwierzę, mściwy a zawzięty, 
Wspólne ma rysy z dzikimi bydlęty. 
Orzeł kończy mowę. 
Duchy śpiewają. 
Przemawia orzeł powtórnie i wymienia niektóre duchy: 
Dawida, 
Trajana, 
Hiskię, 
Konstantyna, 
Wilhelma, 
Ryfeusza. 
Dalsze pouczenia o błogosławieństwie niechrześcijan. 
Gdy światło, które oświeca świat cały, 
Schodząc z półkuli naszej, dzień przetrawia, 
Niebo, co przezeń świeciło w dzień biały, 
Nagle wieczorną poświatę roznieci Przez wiele świateł, w których jedno świeci, Taki stan nieba pamięć mi przedstawia, 
Gdy dziób swój godło zamknęło monarsze. 
Bo żywe światła miecąc blaski jarsze, 
Urocze pieśni znów śpiewać poczęły, 
Które z pamięci mej jak sen wionęły. 
Z jakim gorącem, o miłości słodka, 
Płoniesz w tych światłach, wybłyskasz z ich środka, 
Skąd ich duch iskrzy świętymi myślami! 
Gdy szóstej gwiazdy te drogie kamienie Anielskich dzwonków przerwały dzwonienie, 
Zda się, słyszałem, szmer, łoskot strumyka, 
Co jasne wody staczając skałami, 
Świadczył dostatek źródła, skąd wynika. 
Jak w szyi lutni dźwięk kształt swój odlewa, 
Jak otworami wierzbowego drzewa Wiatr wpadający całą fletnią śpiewa, 
Tak nie czekając, wrzawa tonów taka Zarazem w szyi zaszumiała ptaka, 
Jakby ta była jak fletnia dziurawa. 
I przez dziób jego wyszła głosu wrzawa W kształcie słów takich, na jakie czekałem Spragnionym sercem, gdzie je zapisałem. 
Ptak mówił: We mnie ta cząstka widząca, 
Co w ziemskich orłach znosi promień słońca, 
Chce, abyś sam jej przypatrzył się bliżej. 
Patrz, z tylu świateł tej orlej budowy, 
Te, co oczyma iskrzą z mojej głowy, 
Na pierwszych szczeblach tu stoją najwyżej. 
Patrz, ten co błyszczy w środku mej powieki, 
Świętego Ducha piewcą był przed wieki, 
Po miastach arkę obnosił przymierza, 
Teraz tu wartość swych piesień odmierza Miarą nagrody i sam je ocenia Wedle ich skutków i łaski natchnienia. 
Z pięciu tworzących świetny łuk brwi mojej, 
Ten, co najbliżej mego dzioba stoi, 
Po stracie syna pocieszył żal wdowi, 
Ile kosztuje, poznał z doświadczenia, 
Niebieskich uciech, ziemskiego cierpienia, 
Nie być z owczarni miłej Chrystusowi. 
Patrz, ten, co świeci, gdzie brew łuk podnasza, 
Szczerą pokutą wobec Izajasza, 
Zwlekł na lat wiele swój kres ostateczny, 
Wie, że sąd nigdy nie zmienia się wieczny, 
Chociaż na ziemi modlitwa gorąca Przemienia czasem zachód na wschód słońca. 
Trzeci z kolei, którego w tym sława, 
Że przeniósł na wschód mnie, orła, i prawa Zły zbierał owoc z najlepszych zamiarów: 
Samochcąc berło ustąpił Cezarów Rzymskim pasterzom i sam stał się Grekiem, 
Czuje, że nie jest dla niego szkodliwym Zło wywołane sercem dobrotliwym, 
Choć świat wstrząsnęło trzęsieniem dalekiem. 
Ten, co na łuku pochyłości świeci, 
Patrz, oto Wilhelm! 
Jako ojca dzieci, 
Płacze go naród, którego zła dola Skarży żyjących Frydryka, 
Karola, Jak sprawiedliwy król w niebie kochany, 
Widzisz po blasku, jakim jest odziany. 
Któż by uwierzył tam na waszej ziemi, 
Wśród tylu błędów, że zrodzony w Troi Ryfeusz oto na łuku brwi mojej Jest piątym między światłami świętymi Lepiej on od was wie, co łaska boża, 
Chociaż nie widzi jeszcze dna jej morza. 
Skowronek śpiewa pod obłoki wzbity, 
A potem nagle swój akord urywa, 
Ostatniej nuty melodyją syty. 
Takim zdał mi się wizerunek godła Przedwiecznej woli, co z siebie wywiodła Cały świat rzeczy, gdzie w danym zakresie, 
Przez nią rzecz każda tym, czym jest, staje się. 
Choć była widna moja myśl wątpliwa, 
Jak przez szkło farba, którym się nakrywa, 
Chciała milczenie przerwać niecierpliwa, Z ust mych: Co widzę, to dla mnie rzecz nowa! Własnym ciężarem wypadły te słowa, 
Bo ja widziałem iskrami zapału Rozpromienioną radość nie po mału. 
Błysnąwszy żywiej ze źrenic oboich, 
Orzeł odpowiedź dał mi w okamgnieniu, 
Snadź nie chciał dłużej trzymać mnie w zdumieniu. Wierzysz w te rzeczy na wiarę słów moich, Jak ten, co umie rzecz zwać po imieniu, 
Nie wie, co ona i dlaczego znaczy, 
Jeśli kto drugi jej nie wytłumaczy. 
Niebo modlitwy gwałtu nie odtrąca, 
Żywa nadzieja i miłość gorąca Nad wolą bożą zwycięstwo odnoszą, Nie w sposób, jakim wre z mężem bój męża, 
Ona zwyciężać daje się z rozkoszą, 
A zwyciężona dobrocią zwycięża. 
Pierwsza i piąta dusza na brwi mojej Zadziwia ciebie, myśl twą niepokoi, 
Jak mogły wstąpić w te anielskie szranki? 
Wiedz, one z ciał swych wyszły nie poganki, 
Jak mniemasz, ale z wiarą chrześcijanki: 
Ta, że krzyżowa ofiara się zbliża, 
Druga, że triumf wypełnił się krzyża. 
Jedna piekielnych wystąpiła żarów, 
Skąd nikt nie wraca do dobrych zamiarów, 
W kość się i ciało ubrała z kolei, 
Co było żywej zapłatą nadziei. 
Żywej nadziei taka moc i siła, 
Że wprost u Boga łaskę wymodliła, 
Aby ją wskrzesić i wstrząsnąć jej wolę, 
By mogła z siebie zdjąć grzechu niewolę. 
Dusza ta wchodząc w ciała klatkę starą, 
Krótko w niej żyła, oświecona wiarą, 
Ogniem miłości i żądzą zasługi Tak zapłonęła, że przy śmierci drugiej Stała się godną tych niebieskich godów. 
Druga, przez łaskę, co fontanną bije Z tak głębokiego źródła, że niczyje Oko nie zbada jego głębokości, 
Całą swą miłość złożyła w prawości. 
Dlatego Bóg ją jak po szczeblach schodów, 
Wzniósł tak wysoko, skąd by jej spojrzenie Przejrzało przyszłe nasze odkupienie. 
Z wiarą gotując przyszłe drogi Pańskie, 
Karciła błędy, skażenia pogańskie: 
Trzy te niewiasty, których postać świętą Przy prawym wozu oglądałeś kole, 
Zamiast chrztu dobrą krzewiły w nim wolę, 
Na trzy tysiące lat nim chrzcić zaczęto. 
Któż zgadnie, kogo łaska uwielmożni? 
O ludzie! 
Bądźcie w swych sądach ostrożni, 
Gdy my, co stoim przed obliczem bożem, 
Wszystkich wybranych jeszcze znać nie możem. 
Słodka jest dla nas niewiadomość taka, Chcieć zgodnie z Bogiem stan jest arcysłodki. 
Takim lekarstwem święty obraz ptaka Leczył, oświecał, wzmacniał wzrok mój krótki. 
A jako biegle grający lutnista Za dźwiękiem struny wodzi głos śpiewaka, 
Skąd śpiewu nuta jest pełna i czysta, Tak, pomnę, orzeł gdy mówił z zapałem, 
Błogosławione dwa światła widziałem, 
Mrugając zgodnie jak oczu źrenice, 
Rzucały z dźwiękiem słów tych błyskawice. . 
Saturn: święci kontemplacyjnego życia. 
Duchy tworzą drabinę. 
Zakończenie materii o błogosławieństwie niechrześcijan. 
Damiani przemawia przeciw urągającemu z przykazań bożych wyższemu duchowieństwu. 
Znów moje oczy, z nimi dusza cała Do mojej pani odwrócone były, 
Całą uwagę tylko w niej utkwiły: 
Ona uroczo więcej się nie śmiała: Gdybym uśmiechem błyszczącym za wiele Tu zaświeciła, rzekła Beatryce: Spłonąłbyś cały na proch jak Semele, 
Bo piękność moja w blask rośnie stopniami, 
Ile, coś widział w ciągu naszej jazdy, 
Wstępujem dworca wiecznymi schodami, 
Gdybym ci blasku jej nie złagodziła, 
Tu wystawiona na jej błyskawice Tak by zwietrzała twa śmiertelna siła Jak liść piorunem okruszony z drzewa. 
Jużeśmy przyszli aż do siódmej gwiazdy, 
Co pod lwa piersią swe żary zagrzewa, 
Które łagodząc z nim przyświeca ziemi. 
Myśl twoją ciskaj za oczyma twymi, 
A zrób zwierciadło z oczu dla obrazu, 
Co się w nich cały odbije do razu. 
O! 
Kto by wiedział, jak strzelistym okiem Błogosławionym pasłem się widokiem, 
W chwili gdy wzrok mój oderwałem od niej, 
Przyzna, że trudno być posłusznym godniej Pani, co wagą łaski nad swym sługą Równoważyła jedną rozkosz drugą. 
W planecie, który świat biegiem okola, 
Noszącym imię kochanego króla, 
Pod którym ziemskie zło jak trup zastygło. 
Widziałem długą drabinę, bez końca Z barwą pozłoty od promienia słońca, 
Szczebli jej wyższych oko nie dościgło. 
Widziałem światła po szczeblach schodzące, 
Patrząc, myślałem, że z niebios zasłony Zarazem świateł wybłysło tysiące. 
A jak z nałogu przyrodnego wrony, 
Gdy świta ranek, skrzydłami trzepocą, 
Grzejąc nastygłe skrzydła chłodną nocą, 
Jedne daleko lecą bez powrotu, 
Drugie tam, skąd się zerwały do lotu, 
Te w miejscu krążą, w takim ciągłym ruchu Snuły się światła drabiną rozległą, 
Nim każde szczebla pewnego dobiegło. 
To, co na szczeblu najwyższym stanęło, 
Tak promienisty blask rzucać poczęło, 
Ażem rzekł w sobie: Co ciebie natchnęło Miłością, jaką objawiasz mi, duchu! Lecz ta, od której zależą rozkazu Milczenie moje, głos mego wyrazu, 
Milczała ciągle, ja pytać nie śmiałem. 
Potem, gdy w moim milczeniu wyśledzi Oczyma Tego, który wszystko widzi, 
Chęć, co przez słowa objawić się wstydzi, 
Rzekła: Niech twoja żądza swym upałem Sama stopnieje. 
Więc tak się ozwałem: Lubom nie godzien twojej odpowiedzi, 
W imię tej, która mówić mi pozwala, 
Szczęśliwa duszo! 
Z twej światłości środka, 
Jaką radości skra w tobie zapala, 
Mów, czy cię do mnie zbliża pociąg dzielny, 
Mów, za co w raju melodyja słodka Nagle w tej sferze swój akord urywa, 
Gdy tak pobożnie niżej go wygrywa? Ty masz podobnie słuch jak wzrok śmiertelny Odpowiedziała: tu nikt z nas nie śpiewa Dla tej przyczyny, co i Beatryce Kryje uśmiechu swego błyskawice. 
Schodzę tak nisko świętymi szczeblami, 
Aby ci duszę ugościć godami Słowa i światła jakie mnie odziewa: 
Schodzę, nie żebym kochała cię więcej, 
Wzwyż tak kochają, a może goręcej, 
Co świadczą światłem rzęśniejąc bogatem, Lecz miłość wielka, przez którą pobożnie Służymy Woli rządzącej wszechświatem, 
Nas, jako widzisz, umieszcza tu różnie. O święte światło! rzekłem Na tym dworze Wiecznego króla widzę miłość wolna Posługom niebios wystarczyć jest zdolna, Lecz tego moja myśl pojąć nie może, 
Dlaczego jedna ze współświateł grona Na tę posługę byłaś przeznaczona? Jeszcze nie były słowa domówione, 
Światło krążyło jak koło we młynie, 
Miłość tak w jego mówiła średzinie: Tu światłość boża na mnie promień ciska, 
Który przenika mych blasków zasłonę, 
Moc jej i wzrok mój razem zespolone Tak mnie podnoszą, że gdy wzrok wytężę, 
Arcytreść widzę, gdzie ta moc się lęże. 
Iskrę wesela, co ze mnie wybłyska, 
Biorę, zapalam u tego ogniska, 
Ponieważ jasność mych promieni żywa Jasności wzroku mego dorównywa. 
Duch, co najwięcej rozjaśnia się w niebie, 
Seraf, co z wiedzą wielką i szeroką Najwięcej w Bogu zagłębił swe oko, 
Nie zaspokoi odpowiedzią ciebie, 
Jeśli to, o co pytasz, tak zapada W otchłań tajemnic, jak rzecz zakazana, 
Której stworzony wzrok nigdy nie zbada. 
Gdy cię powita twa ziemia kochana, 
Odnieś to ludziom, aby nie ufali, 
Że mogą sami w tym celu iść dalej. 
Duch, dym na ziemi, tu zaś światło boże, 
Czyż tam to mógłby, czego tu nie może, 
Chociaż go niebo podniosło dość sporo? Tak mnie wstrzymała tych mądrych słów siła, 
Żem przestał badać i tylko z pokorą Świętej światłości spytałem: Kto była? Gdzie skały między dwoma Włoch brzegami Tak wysokimi jeżą się garbami, 
Że często chmura grzmi pod ich stopami, Gdzie jest garb skały Katrija nazwany, 
Klasztor daleko białym murem świeci, 
Na cześć jednego Boga zbudowany. 
Tak odpowiedział duch mi po raz trzeci, 
I mówił dalej: Tam na służbie bożej Tak się wzmocniłem, że choć chłód się sroży, 
Upał doskwiera, brałem to za jedno, 
Chleb mi z oliwą był strawą powszednią, 
Wszystko z łagodnym znosiłem wytrwaniem, 
Wesół i syty świętym rozmyślaniem. 
Klasztor ten żyzną był dla niebios niwą, 
Dziś daje szczupłe albo żadne żniwo. 
W tym miejscu byłem, 
Piotr Damian na imię Gdy drugi, 
Piotrem przezwany grzesznikiem, 
Mieszkał w Rawennie, nad Adryjatykiem. 
Już byłem ciężki wiekiem, gdy mi w Rzymie Kazano w owym kapeluszu chodzić, 
Co ze złych w gorsze zwykł ręce przechodzić. 
Piotr, 
Paweł, oba chudzi, bosonodzy, 
Żyli żebranym chlebem jak ubodzy, Gdy teraz wasi pasterze współcześni, 
Zwani duchowni, a w rzeczy cieleśni, 
Tak sytych stołów zatyli rozkoszą, 
Że ich pachołki z siedzenia podnoszą, Gdy na koń siędą nie o swojej sile, 
Koń stąpa cały zakryty purpurą, 
Jakby z nim człowiek szedł pod jedną skórą, O cierpliwości, co pobłażasz tyle! Na te jej słowa liczne światła boże Do niej ze szczebli na szczeble zbiegały, 
Iskrząc się piękniej za każdym obrotem, A stając przy niej taki krzyk wydały, 
Jaki się z niczym porównać nie może, I nic w tym krzyku nie słyszałem potem, 
Tak byłem jego zagłuszony grzmotem. 
Przepowiednia zmian w kościele. 
Św. 
Benedykt. 
Skarga na zakon, klasztory i opactwa benedyktynów. 
Wyższy wzlot ku niebu gwiazd stałych, najpierw do konstelacji Bliźniąt, pod którą Dante się urodził. 
Dante spogląda wstecz na drogę przebytą i na ziemię. 
Tym przerażony krzykiem niespodzianie, 
Na przewodniczkę spojrzałem z daleka, 
Jak małe dziecko, co się tam ucieka, 
Gdzie swe złożyło największe ufanie. 
Ona, jak matka ratująca syna, 
Gdy przed nią stoi blady, bez oddechu, 
Głosem, na który pierzcha dziecka trwoga, 
Rzekła: Czy nie wiesz, gdzie jesteś, dla Boga! 
Nie wiesz, że w niebie ucieczka jedyna I że to wszystko, co się w niebie święci, 
Wynika tylko z żywej dobra chęci? 
Jakżeby ciebie, pomyśl, przeobraził Śpiew świateł bożych, blask mego uśmiechu, 
Gdy ich krzyk ciebie do tyla przeraził! 
Gdybyś w tym krzyku zgadł treść ich pacierza, 
Poznałbyś zemstę, jakiej z upragnionym Sercem, zaiste, doczekasz przed zgonem. 
Miecz z góry nigdy prędzej nie uderza, 
Ani leniwiej, gwoli tym, co mogą Wyglądać jego z pragnieniem lub trwogą. 
A teraz odwróć oczy w inną stronę, 
Obaczysz duchy w swych światłach zamknione, 
Jeśli, jak mówię, zwrócisz wzrok ode mnie. 
Zwracając oczy, jak chciała, widziałem Ze sto sfer małych, co się gronem całem W promienie wspólne stroiły wzajemnie. 
Stałem podobny ostrożnej osobie, 
Co ukrywając ostrze żądzy w sobie, 
Nie śmie z pytaniem wymknąć się nie w porę. 
Większa z tych pereł i najwięcej słodka Ciekawość moją ukoić zstąpiła. Gdybyś głos taki przemówił z jej środka: Mógł widzieć miłość, jaka tu w nas gore, 
Już by myśl twoja wyrażoną była, 
Gdybyś zbyt późno nie stanął u kresu, 
Który cię siłą pociąga magnesu, 
Wpierw pożądaną odpowiedź odbierzesz Na myśl, od której tak się pilno strzeżesz. 
Góra, na której dziś kasyno siedzi, 
Zwiedzana niegdyś od błędnej gawiedzi, 
Miała świątynie i zbory pogańskie, Pierwszy zaniosłem na nią imię Pańskie, 
Pierwszego prawdy wiekuistej posła, 
Co nas od ziemi tak wysoko wzniosła. 
A promień łaski tak świecił nade mną, 
Że z miast okólnych zdjąłem chmurę ciemną, 
Mroczącą światłość tumanem pogaństwa, 
Który świat zwodził wiarą oszukaństwa. 
Patrz na tłum świateł, jaki tu migoce, 
Byli to ludzie o marności swojej Rozmyślający, którzy w życiu całem Zapłomieniali duch takim zapałem, 
Co rodzi święte kwiaty i owoce. 
Tu jest Romuald, tu są bracia moi, 
Co się zamknęli po celach klasztornych, 
I w nich serc strzegli stałych i pokornych. 
A ja: Współczucie, jakie mówiąc do mnie, 
Objawiasz w słowach, ta życzliwość szczera Widna we wszystkich światłach wokoło mnie, 
Tak rozwinęły mą ufność, jak słońce Rozwija różę, gdy swój kwiat otwiera, 
Że błagam ciebie przez prośby gorące, 
Jeśli w twej łasce tak wysoko stoję, 
Pokaż odkryte mi oblicze twoje. 
Duch na to: Żądz twoich otucha W ostatniej sferze spełni się dla ducha, 
Gdzie się spełniają i drugich, i moje. 
Tam jest chęć każda doskonale cała, 
Bo w tamtej sferze każda część jej ciała Nieporuszona tkwi, gdzie zawsze stała, Sfera bez miejsca ponad przestrzeniami Stoi nie krążąc między biegunami, 
Nasza drabina aż do niej dotyka, 
Przeto zakryta oczom śmiertelnika. 
We śnie ją Jakub patriarcha zoczył Aż po wierzchołek, co się zaobłoczył, 
Skroś obwieszoną gronami aniołów. 
Dziś, by iść po niej, nikt z ziemskich padołów Stopy nie ruszy, a moja reguła Na to tam służy, aby papier psuła. 
Klasztorne w lochy zmieniły się mury, 
Worami stęchłej mąki są kaptury. 
Najcięższa lichwa nie tyle się sroży W grzechowym buncie przeciw woli bożej, 
Jak owoc bogactw, który serca mnisze Jak jad oszala w łakomstwie i pysze. 
Grosz, jaki Kościół na ziemi oszczędza, 
Niech ma żebrząca w imię Boga nędza, 
Nie, żeby po nim brali spadki sporsze, 
Krewni, gamraty lub co jeszcze gorsze. 
Mdłym ciałem waszym taka krewkość miota, 
Że każda dobra ustawa zwietrzeje, 
Nim dąb wyrośnie, a żołędź dojrzeje. 
Piotr zaczął zawód bez srebra i złota, 
Ja postem, ciągłą modlitwą w klasztorze: 
Franciszka zakon stanął na pokorze. 
Gdy zważysz, jakim z nas każdy siał ziarnem, 
Przyznasz, że białe dziś stało się czarnem. 
Jednak gdy słowo boże z nieba rzekło, 
Cofnął się Jordan i morze uciekło, 
Cud był dziwniejszy, niż gdy zobaczycie Skuteczne leki na to nadużycie. 
To rzekłszy, światłość w światła się wmieszała, 
Gromada świateł w kłąb szyk swój ściskała, 
Potem jak wicher podniosła się cała. 
Jednym skinieniem moja pani słodka Po tej drabinie popchnęła mnie w górę, 
Tak moc jej moją zwalczyła naturę. 
Nigdy na ziemi gdzie wchodzą i schodzą, 
Ruch nie zadziwi tak skorym obrotem, 
Co by mógł z moim porównać się lotem. 
Mów, czytelniku, bądźmy z sobą szczersi, 
Czy mnie ten triumf po raz drugi spotka? 
Gdy wspomnę o nim, łzą oczy zachodzą, 
Płaczę mych grzechów i biję się w piersi. 
A jak, zaprawdę, dosyć okamgnienia, 
By wsadzić palec i wyjąć z płomienia, 
Podobnie szybko stopą śmiertelnika Wśród gwiazd stanąłem, co idą w ślad Byka. 
O świetne gwiazdy! jakże blask wasz gore, 
Z was to mój geniusz, jaki on jest, biorę, Z wami wschodziło, z wami zachodziło Światło, co nad mą kolebką świeciło, 
Gdym tchnął raz pierwszy powietrzem toskańskim Potem, gdym wstąpił za zrządzeniem Pańskim Na drogę waszej kołującej jazdy, 
Wyście mnie w siebie przyjęły, o gwiazdy! 
A teraz do was wzdycha dusza moja, 
Krzepcie ją jako jej tarcza i zbroja W trudnej a ciężkiej pielgrzymce po niebie, 
Która ją całą pociąga do siebie. Kiedyś tak bliski rzekła Beatryce, Kresu zbawienia, musisz twoje oko Wytężyć przed się bystro i szeroko: 
Lecz wpierw na chwilę opuść w dół źrenice, 
Patrz, ile świateł dałam pod twe stopy, 
Abyś, o ile podobna, wespoły Myśli i serce wesołe przedstawił Tłumowi, który pod niebieskie stropy Triumfujący leci i wesoły. 
Wszystkie sfer siedem w bezmiernej przestrzeni Wzrok mój przeglądał i nasz glob się jawił Przy nich tak mały, tak lichy z wejrzenia, 
Ażem się zaśmiał. 
Kto ten świat mniej ceni, 
A myślą wzlata wciąż w Królestwo Boże, 
Ten rzeczywiście dobrym zwać się może. 
Zapłomieniony stał księżyc, widziałem Pod cieniem, który dał powód wierzenia, 
Żem go być mniemał zsiadło-ciekłym ciałem. 
Tu znoszę wzrokiem, choć ogniście płonie, 
Blask twego syna, o Hiperyjonie! 
Widzę, jak krążą ku niemu zwrócone W pobliżu jego Maja i Dijone. 
Stamtąd mi błysnął Jowisz, skąd zaczyna Łagodzić ojca płomienie i syna. 
Wszystkie siedm planet, ich obrót po niebie, 
Wielkość, ich względną odległość od siebie Widziałem w jasnej powietrza przeźroczy: 
Glob nasz, punkt mały wśród świata przestworza, 
Który tak w dumę wzbija nas na ziemi, 
Gdy z bliźniętami krążyłem wiecznemi, 
Pokazał mi się od gór aż do morza. 
Potem podniosłem wzrok na piękne oczy. 
Oddział drugi. 
W niebie gwiazd stałych, w kręgu róży i lilii, panny Marii z apostołami i Adamem. 
Wewnętrzne udoskonalenie Dantego. 
Okazują się Chrystus i Panna Maria. 
Jak między liśćmi ptaszyna ukryta, 
Siedząc przy gnieździe ukochanych dzieci, 
Gdy noc świat siecią nakrywa ciemnoty, 
Ażeby widzieć swe drogie przedmioty I znaleźć pokarm, po który poleci Nakarmić siebie i głód swojej dziatwy, Trud wprawdzie miły dla niej lecz niełatwy, Przez przeźrocz liści bez przerwy patrząca Z strzelistą żądzą oczekuje słońca, 
Śledzi oczyma, czy jutrzenka świta? 
Tak moja pani stojąc w miejsce wryta, 
Wyprostowana, obracała oczy W stronę, gdzie słońce powolniej się toczy, 
A tak ciekawie widząc ją patrzącą, 
Stałem się jak ten, co żądzą gorącą Czego innego chciałby i koleją Niepokój żądzy kołysze nadzieją. 
Lecz między moim czas oczekiwaniem Przeleciał chwilą, a światła łyskaniem, 
Jakim się większa część nieba oblekła. Oto Chrystusa triumfu legiony I cały owoc Beatrycze rzekła Z obrotu sfer tych zarazem uszczkniony. 
I zdało mi się, z jej oczu, z jej liców Radość tryskała iskrami, płomieniem, Pomimo woli tu czuję potrzebę Zakryć blask tego obrazu milczeniem. 
Jak podczas pełni pogodnych księżyców Pośród nimf wiecznych uśmiecha się Febe Oświecających niebios okolice, Tak tam wzniesione nad świateł tysiące, 
Widziałem, światła zapalało słońce Jak nasze niebios zapala pochodnie. 
I przez blask jego promiennej przeźroczy Żywą treść światła widziałem dowodnie, Rzekłem, zalśnione opuszczając oczy, Droga, o słodka moja Beatryce! A ona: Ciebie przytłoczył blask siły, 
Która się nie da złamać siłą drugą, W niej jest moc, mądrość, jakim równych nie ma, 
Co między niebem a ziemią tak długo Oczekiwane drogi otworzyły. 
Jak ogień kiedy wymyka się z chmury, 
Polotu ognia chmura nie zatrzyma, 
Spada na ziemię wbrew swojej natury, 
Podobnie duch mój w takim wrażeń tłumie, 
Rósł, stał się większym i wyszedł sam z siebie, 
Lecz co z nim było, przypomnieć nie umie. Otwieraj oczy, patrz, czym jestem w niebie, 
To, co widziałeś, siły ci użycza Znieść blask uśmiechu mojego oblicza. 
Byłem jak człowiek, co ze snów objęcia Zerwany, lube gdy wionie marzenie, 
Chce zapomniane przypomnieć widzenie. 
Słysząc ofiarę tak godną przyjęcia, 
Która na jotę nigdy nie zwietrzeje Z księgi, gdzie przeszłość wpisuje swe dzieje. 
Gdyby tu wszystkich poetów języki Muz, co najsłodszym wykarmione mlekiem, 
Zaświergotały chórem jak słowiki, 
Wtór mi trzymając, gdy echem dalekiem Las rozwołują melodyją maju, 
Jeszcze bym zwątpił, czy mi się poszczęści Doścignąć prawdę w tysiącznej jej części, 
Śpiewając święty uśmiech, blask jej twarzy. 
Równie pieśń święta kreśląc obraz raju Powinna skakać jak krok podróżnika, 
Gdy na swej drodze zawadę spotyka. 
Ale kto ciężar przedmiotu rozważy I ramię, jakie dźwigając go, mdleje, 
Przebaczy, jeśli pod nim się zachwieje. 
Nie małej łódce krajać fal tych wały, 
Po jakich buja tu mój okręt śmiały, Nie żeglarzowi, który z niepogodą Spotkać się boi, żeglować tą wodą. Dlaczego w mojej twarzy twa źrenica Tak się zatapia, do tyla zachwyca, 
Że jej nie zwracasz na ten ogród chwały, 
Która w promieniach Chrystusa rozkwita. 
Tam kwitnie Róża, w której słowo boże Stało się ciałem, tam wzrok twój powita Białością śniegi wstydzące lilije, 
Których woń wskazać dobre drogi może. 
Tak Beatrycze, posłuszny jej słowu, 
Wzrok mój do walki wyzywałem znowu: 
Jak niegdyś okiem zakrytym cieniami, 
Widziałem łąkę usłaną kwiatami, 
Gdy się kryjomie i nagle przebije Promień słoneczny przez szczelinę chmury Widziałem światła oświecone z góry, 
Nie widząc źródła, co ich blask roznieca Łaskawa siła, która tak oświeca, 
Tak się podniosła nad światła okolne, 
Że moim oczom dała miejsce wolne Widzieć, gdy patrzeć już nie były zdolne Imię pięknego kwiatu, które zawsze Modląc się wzywam rano i wieczorem, 
Duch mój zwróciło na płomię jaskrawsze, 
Największe między światłami świętymi, A gdy mi dwoje ócz moich w prawdziwej Piękności, obraz owej gwiazdy żywej Odmalowały zgodnie z jego wzorem, 
Z nieba zstąpiła światłość zaiskrzona, 
Mająca formę koła jak korona, 
Wieńcząc tę gwiazdę biegła wokoło niej. 
Ta melodyja, jaka tu dzwoni Najsłodszą nutą, co za serce chwyta, 
Warknie jak chmura piorunem rozbita, 
Z dźwiękiem tej boskiej porównana liry Koronującej szafir nad szafiry, 
Jakim najczystsze niebo błękitnieje. Jestem miłością, anielskim kochaniem, 
Krążę wokoło z szybkością wirową Wzniosłej radości poczętej z żywota, 
Co był, jak świata wróżyły nadzieje, 
Pożądanego naszego mieszkaniem. 
I krążyć będę, o niebios królowo! 
Póki za synem spieszysz z matki troską W najwyższą sferę, która więcej boską Stanie się przez cię, bo wchodzisz w jej wrota. Gdy melodyja zamilkła kolista, 
Już drugich świateł rzesza promienista Brzmiała wołaniem: Maryjo przeczysta! Płaszcz ów królewski, co swoimi poły Nakrył te sfery i sfer tych żywioły, 
Co się ożywia i blaski swe mnoży, 
O ile powiew poddyma go boży, 
Wiał spodnią połą jeszcze tak wysoko, 
Że tam, gdzie byłem, nie wpadał mi w oko. 
Dlatego wzrok mój bezsilnym spojrzeniem Za uwieńczonym nie zdążył płomieniem, 
Który się wznosił za swoim nasieniem. 
A jak niemowlę do piastunki swojej Wyciąga ręce, gdy go pierś napoi, 
I w znak podzięki wiesza się u szyi, 
Każde z tych świateł objętością całą Wierzchołki blasków swoich przedłużało, 
W dowód czułości wielkiej dla Maryi. 
Potem stanęły, słodko jak anieli Nucąc ów słodki śpiew: 
Regina coeli. 
Pamięć tej nuty we mnie nie zaginie. 
O! 
Jak skarb wielki złożony w te skrzynie Takie bogate, co kiedyś na ziemi Były ziarn bożych siewami dobremi. 
Tam duch ucztuje w skarbach, które cnotą I pobożnością zebrał przez wiek cały, 
Które z wygnania swego z Babilonu, 
Płacząc, przynosił, gdzie zostawił złoto. 
Tam triumfuje męczeńskim wawrzynem, 
Społem z Maryją i jej Bożym Synem, 
Z ludem Starego, 
Nowego Zakonu Piotr trzymający klucze od tej chwały. 
Ciąg dalszy. 
Św. 
Piotr poucza poetę o wierze. 
Wyznanie wiary poety. Pańskiej wieczerzy wybrana gromado, 
Którą baranek ugaszcza biesiadą, 
W sposób, że zawsze macie sytą wolę, 
Jeśli przez łaskę Boga on pożywa To, co z waszego stołu jemu spada, 
Jako przechodzeń na ziemskim padole, Rozważ, jak jego zapał jest bezmierny, 
Ochłodź go trochę, ty, co z tej cysterny, 
Bez dna i brzegów zawsze pijesz rada, 
Skąd, co on myśli, zaiste wypływa. 
Tak Beatrycze: a wesołe duchy, 
Na stałych osiach kołowymi ruchy Wirując szybko, stały się sferami, 
Na obraz komet rzęśniejąc ogniami. 
I jako koła w budowie zegarów Zdają się krążyć wedle swych rozmiarów, 
Gdy pierwsze stoi, ostatnie już leci, 
Sfer tych obrotu szybkość lub leniwość Kazały sądzić, jaka ich szczęśliwość! 
Oto ze sfery, co najpiękniej świeci, 
Widziałem, wyszło tak szczęśliwe płomie, 
Że wszystkie inne pobladły widomie: 
Płomie obeszło wkoło Beatrycy Trzy razy, jakby wieńcem błyskawicy, 
Z pieśnią tak boską, że jako niemowa W mej wyobraźni na to nie mam słowa, Dlatego pióro wysileniem dysze I skacze tylko, lecz o niej nie pisze, Bo wyobraźni naszej słabe skrzydło, 
Mdłą jest słów barwa na to malowidło. O święta siostro! 
Głos twej prośby szczery Duch mój odrywa od tej pięknej sfery. 
Tak święty płomień z środka swego koła Obrócił oddech wprost do pani mojej, 
I tchnął te słowa, jako wyżej stoi. 
A ona: Światło wieczne apostoła, 
Któremu nasz Pan złożył kluczów brzemię Od tej radości, jaką zniósł na ziemię, 
Badaj go ściśle, on zdać sprawę gotów, 
Jak zechcesz, z lekkich czy ważnych przedmiotów Względnych do wiary, której moc i siła Ciebie po wodach wzburzonych wodziła. 
Jak wierzy, kocha, spodziewa się szczerze, 
Ty wiesz, bo wzrok twój w tym zwierciadle czyta, 
Gdzie się maluje rzecz każda odbita, Lecz w tym królestwie gdy w zaszczyt ubiera Obywatelstwa tylko wiara szczera, 
Dobrze żeś przyszedł mówić mu o wierze. 
A jak bakałarz przez cześć ku mistrzowi Milczy, gdy mistrz mu zadaje pytanie, 
Nie wyrokuje, lecz przyzwala na nie, Tak się zbroiłem w dowody i słowa, 
Aby już była odpowiedź gotowa, 
Kiedy spowiednik taki: Mów! przemówi. Mów, co jest wiara? 
Mów, chrześcijaninie! Wtenczas podniosłem moje czoło śmiało Ku światłu, skąd mi to słowo powiało: 
Potem spojrzałem w oczy Beatrycy, 
Ona znak dała skinieniem źrenicy, 
Abym co prędzej w to święte naczynie Lał wodę z mojej wewnętrznej krynicy. Niech mi da łaska, przez którą przychodzę Rzekłem tu mówić z wielkim Naczelnikiem, 
Myśl mą wysłowić treściwym językiem, 
Jakim pióro twego brata pisze, 
Co z tobą złączył Rzym na dobrej drodze: 
Wiara jest treścią rzeczy spodziewanych, 
A zaś wywodem rzeczy niewidzianych. 
To jej istota. 
Wtem głos posłyszałem: Twój sens dość prosty, bo z tego, co słyszę, 
Widzę, pojmujesz, dlaczego on w treści Najpierw, a potem w wywodzie ją mieści. 
Nie myśląc długo, tak odpowiedziałem: Rzeczy głębokie tu widne na oko, 
Tam są zakryte tak wielką pomroką, 
Że ich byt stoi na jednym wierzeniu, 
Na tym nadziei węgielnym kamieniu, Stąd miejsce treści wiara zastępuje. 
Innego światła nie mając stworzenie, 
Rozumowaniem objaśnia wierzenie, Stąd wywód w imię wiary rozumuje. Wtem usłyszałem: Gdyby mądrość wasza, 
Co się nauką z ksiąg i ust ogłasza, 
Była tak dobrze pojętą, tak czystą, 
Rozum wasz nigdy nie byłby sofistą. 
Duch tchnął te słowa z miłością strzelistą. 
A potem dodał: Próbę doskonałą Wagi i ceny dałeś tej monety, 
Lecz powiedz szczerze, czy masz ją w swej kiesie? Ja na to: Mam ją tak świeżą i całą, 
Że podejrzewać jej stępla nie chce się. 
W kolei z światła powiał głos wymowny: Skąd ci się dostał klejnot tak kosztowny, 
Zaród cnót wszystkich i do cnót podniety? A ja: Obfity deszcz świętego Ducha, 
Co wezbranymi potokami płynie Po starym i po nowym pergaminie Jest sylogizmem dla mnie tak subtelnym, 
Że wszystkie szermy językiem śmiertelnym Jako wiatr szumią mimo mego ucha. 
Głos mówił znowu: Gdy wiarą duchową Czcisz obietnicę i starą, i nową, 
Za co ją, powiedz, masz za boże słowo? A ja: Dowodem są dwa wielkie dzieła, 
Których natura z siebie nie poczęła, 
Dla których w ogień żelaza nie kładła I nigdy młotem nie biła kowadła. 
Odpowiedziano: Co świadczy, że żywa Prawda z nich tryska, kto cię przekonywa? Gdyby świat Chrystus nawrócił bez cudów, Rzekłem w tym jednym byłby cud dla ludów. 
Gdy siałeś ziarno o głodzie i bosy, 
Z niego winnica urosła bezmiernie, 
Teraz, o zgrozo! 
Zamieniona w ciernie. Gdym zamilkł, święte ozwały się głosy: Boże jedyny! 
My chwalimy ciebie! Z tą melodyją, co się śpiewa w niebie. 
Gdy tak Pan święty ze mną rozumował, 
Z niższych na wyższe gałęzie szczeblował, 
Ażeśmy doszli do wierzchołka drzewa. 
I mówił: Łaska, co twój duch zagrzewa, 
Usta ci trzeźwą otworzyła mową, 
Potwierdzam myśli, co wyszły przez słowo, Teraz wytłumacz, w co wierzysz, skąd błysło To, na czym twoje wierzenie zawisło? O święty Ojcze! 
Dziś znasz z objawienia, 
W coś wierzył silnie, kiedy jedna droga Wiodła młodzieńca i ciebie, was obu, 
Tyś młodsze nogi wyprzedził u grobu. 
Chcesz, bym tu odkrył skład mego wierzenia, 
Powiadam: wierzę w Jedynego Boga, 
Który nie będąc poruszon wiecznością, 
Porusza niebo żądzą i miłością. 
W pomoc tej wierze ślą dowody liczne Księgi fizyczne i metafizyczne, 
I prawda, co stąd jako deszcz z obłoków Dżdży przez Mojżesza, 
Psalmy i proroków, 
Przez Ewangelię, przez twoje, o święty! 
Pismo, gdyś duchem bożym był natchnięty. 
Wierzę w trzech osób Trójcę wiekuistą, 
Wierzę w tak jedną treść ich i troistą, 
Że znoszą w sobie i zarazem. 
Tę tajemniczą, o czym tu jest mowa. 
Naturę boską, z treści jej obrazem, 
Kościół, bożego nauczaniem słowa Zapieczętował w głębi mego ducha. 
Oto zasada, iskra, która siebie Rozciąga w płomień, płomieniem wybucha I świeci we mnie jak gwiazda na niebie. 
Jak pan z ust sługi słysząc wieść wesołą, 
Gdy ten zamilknie, winszując jej sobie, 
Oburącz sługę uściska na dobie, Tak apostolska światłość, gdy skończyłem Mówić, a z której rozkazu mówiłem, 
Trzy razy nucąc, trzy razy znak dała Błogosławieństwa, objęła mnie wkoło, Tak się jej moja mowa podobała. 
Ciąg dalszy. 
Poeta wspomina o swym dziele, wyraża nadzieję powrotu do Florencji i koronacji. 
Św. 
Jakub wypytuje poetę o nadziei chrześcijańskiej. 
Św. 
Jan zjawia się. 
Beatrycze na czas jakiś znika. 
O! 
Jeśli kiedy dożyję dnia tego, 
Że to poema święte, do którego Niebo i ziemia przykładały rękę, 
Nad którym ślęcząc, przez lat wiele schudłem, 
Rozbroi srogość i dziką niewdziękę, 
Co mnie wyłącza z tej pięknej owczarni, 
Gdzie z dziecka spałem, baranek szczęśliwy, 
Wróg wilków, co ją wojują bezkarnie, 
Wrócę poeta, nad chrztu mego źródłem Koroną z lauru wieńczyć włos już siwy: 
Bo tam w dni moich przyjęła mnie progu Wiara, co dusze daje poznać Bogu, 
Dla której Piotr mnie tak objął dokoła. 
I szła wprost ku światłość ze świeczników, 
Z których zszedł do nas pierwszy z namiestników, 
Którego Chrystus zostawił na ziemi. 
A Pani moja mówiła wesoła: Patrz, oto święty! którego, wiesz z wieści, 
Rojem pielgrzymów Galicyja cześci. 
Gołąb z gołąbką gruchoty czułemi Wzajemną czułość wylewają z siebie, 
Podobnie czule dwaj apostołowie Jeden drugiego witał i w rozmowie Chwalili pokarm żywiący ich w niebie. 
Skończywszy mówić, do mnie się zbliżyli, 
Tak płomieniejąc, aż wzrok mój razili. Duchu z uśmiechem rzekła Beatryce, Ty, coś o naszej pisząc Bazylice, 
Opowiedziałeś jej triumfu dzieje, 
W tej wzniosłej sferze daj słyszeć nadzieję! 
Bo każdą razą tyś ją wyobrażał, 
Gdy Jezus trzech was w swym blasku przerażał. Uspokój siebie, podnieś oczy śmiało, 
W błogosławione tu duch wchodząc chóry, 
Dojrzewa grzany naszych ogni żarem. 
Taką pociechą drugie światło wiało: 
Wtenczas podniosłem oczy na te góry, 
Co przytłaczały mnie swoim ciężarem. Ponieważ chce nasz Monarcha ze swej łaski,, 
Abyś przed śmiercią jego dworu blaski Oglądał z jego pierwszymi dworzany, 
Ażebyś widząc obraz niekłamany Przepychu, jakim Jego dwór jaśnieje, 
W sobie i drugich ośmielał nadzieję, 
Mów, czym jest ona, skąd ci przyszła ona? 
Mów, jak wykwita z głębi twego łona? Tak druga światłość jeszcze przemówiła. 
A ta, co lot mój tak wysoko wzbiła. 
Odpowiedź moją sama uprzedziła: Wojującego żaden syn Kościoła Odeń czuć więcej nadziei nie zdoła, Jak na tym słońcu zapisano stoi, 
Co nas ubiera w blask światłości swojej. 
Przeto z Egiptu przyjść mu dozwolono, 
Aby tu święte Jeruzalem witał, 
Za życia, jeszcze przed służbą skończoną. 
Dwa inne punkty, o któreś go pytał, 
Nie, żeby wiedzieć, lecz abyś wyczytał Z jego słów, ile ta cnota ci droga, 
Niech sam objaśni, treść ich dosyć łatwa Głowy mu próżną chlubą nie zagmatwa, 
I niech przyzwoli na to łaska Boga. 
Jak uczeń w szkole, gdy mistrz jego bada. 
Wesół mistrzowi na to odpowiada, 
Do czego długim ćwiczeniem się wprawił, 
Aby mu swoją zasługę objawił, 
Rzekłem: Nadzieja jest oczekiwaniem Przyszłej błogości, wiarą rzeczywistą Wynikłą z łaski i zasług uprzednich, Światłość ta z gwiazd mi wybłysła niejednych, Lecz pierwszy w serce wlał ją swym śpiewaniem Wszechmocny śpiewak Wszechmocnego Pana. Cześć Imieniowi Twemu! na kolana Padając śpiewam rad w duchu z psalmistą, Kto z moją wiarą w tobie ma ufanie, 
Komuż jest obce twoje imię, 
Panie! Deszcz jego z pism twych tak zalał mi duszę, 
Że w drugich potop ten przelewać muszę. 
Gdy to mówiłem, sferą ognia całą Jak błyskawicą święte światło drżało, Po chwili rzekło: Miłość dla tej cnoty, 
Która szła ze mną w obozów namioty, 
Aż do męczeństwa, na miecze i groty, 
Którą ty kochasz, te ci słowa wieje, Lubię, żeś taką pokochał nadzieję. 
A ja: Z Pism Starych i Nowych jest droga Dla dusz wskazana wybranych przez Boga, 
Widzę ją jasno: wszak Izajasz mówi: 
W ojczyźnie swojej każdemu duchowi Przydane będzie dwoiste pokrycie, Ojczyzną jego jest to wieczne życie. 
Brat twój wyraźniej w księgach objawienia O białych płaszczach i palmach nadmienia. 
Ledwo zamilkłem, po chwili milczenia Hymn Sperent te słyszałem nad nami Zawtórowany wszystkich sfer głosami, Z wszech sfer wybłysła światłość tak świecąca Gdyby Rak mógł mieć taki odblask słońca, 
Miesiąc zimowy byłby dniem bez końca. 
A jak dziewica wstaje bojaźliwa, 
Idzie wesoła i w taniec się zrywa, 
Ażeby tańcem uczcić pannę młodą, 
Nie żeby w tańcu podnieść swą urodę, 
Tak szła ta światłość z zarzewiem wesołym Między dwa światła kręcące się kołem, 
Jako przystało ich żywej miłości. 
Światłość porwana w tych dwóch kół obroty Godziła z nimi takt pieśni i nuty, A moja Pani wobec tych światłości, 
Jak w ślubnym wieńcu piękna narzeczona, 
Stała milcząca i nieporuszona. 
Po chwili rzekła: Patrz, to uczeń Pana, 
Ten co naszego grzał pierś pelikana, 
Którego z krzyża Bóg Syn upomina, 
Aby Maryi zastąpił jej syna. I z tych światłości swych oczu nie zdjęła, 
Potem, jak przedtem, nim mówić zaczęła. 
Jak ten, co długo wzrok zatapia w słońcu, 
Zmierzcha mu w oczach, nic nie widzi w końcu, 
Wobec ostatniej światłości olśnąłem. 
Głos z niej przemówił: Dlaczego oczyma Szukasz tu rzeczy takiej, której nie ma? 
Wiedz, ciało moje jest ziemią na ziemi, 
I takim będzie z ciałami innemi, 
Aż liczba nasza złoży liczbę społem, 
Wprzód zakreśloną wiecznym przeznaczeniem. 
Dwa tylko światła z podwójnym odzieniem Wzleciały w niebo w chwale i w pokorze I tak się noszą w tym wiecznym klasztorze. 
Na świecie waszym powtórz, co ja mówię. 
Słysząc to, koło stanęło zdumione, 
Z trzech świateł, z dźwięku trzech głosów złożone. 
Tak gdy chcą spocząć znużeni majtkowie W chwili, gdy wodę wiosłem krajać mają, 
Na świst piszczałki wszystkie wiosła stają. 
Ach! 
Jakież w duszy wzruszenie przemogłem W chwili, gdy oczy zwróciłem za siebie, 
Chcąc Beatrycze widzieć i nie mogłem, 
Choć byłem przy niej tak blisko i w niebie. 
Ciąg dalszy. 
Poeta ociemniał. 
Św. 
Jan wypytuje go o miłość. 
Wzrok poety wraca mu się, widzi znowu Beatrycze, potem Adama. 
Rzecz o pobycie Adama w raju, o jego zgrzeszeniu i mowie ludzkiej. 
Podczas gdym chwiał się, co bez wzroku zrobię, 
Z płomienia, który ślepiący blask rzucił, 
Głos wyszedł, na siebie uwagę mą zwrócił, 
Mówiąc: Nim przejrzy wzrok twój ociemniały W chwili, gdy we mnie zatopił się cały, 
Mówieniem siebie pocieszaj w olśnieniu. 
Mów, twoją duszę gdzie żądza unosi? 
Wierz, wzrok się zbłąkał, lecz nie zamarł w tobie, Bo przewodniczka twoja ma w spojrzeniu Moc, jaką miała dłoń Ananijasza. 
Rzekłem: Jak zechce, ona przyjdzie w porę W pomoc mym oczom, które były drzwiami, 
Gdy weszła z ogniem, jakim zawsze gore. 
Dobro, ta radość dworu niebieskiego, 
Jest wszechpism świata Alfą i Omegą, 
Rozmaitymi pisanych głoskami, 
Co miłość łatwo lub trudno mi czyta. 
Ten głos, co ze mnie zdjął bojaźń ślepoty, 
Mówić z nim dłużej dodał mi ochoty, 
I rzekł: Sczyść siebie dnem gęstszego sita, Musisz powiedzieć, łuk twój z celów wielu Co skierowało do takiego celu? Filozofija rzekłem i powaga, 
Która stąd schodzi, tę miłość skrą z nieba Zapala we mnie i płomień jej wzmaga. 
Bo dobro, odkąd je pojmiem, jak trzeba, 
Zapala miłość i żywiej przenika, 
Im więcej w sobie dobroci zamyka. 
Więc do tej treści, w czym znak jej dobroci, 
Że wszelkie dobre, co zewnątrz jej błyska Tylko promieniem jest od jej ogniska, 
Niechaj z miłością wszelki duch się zwróci Tego, w kim prawda objawia się szczera, 
Na zrębie której ten dowód się wspiera: 
Tę prawdę odkrył memu rozumowi Ten, który miłość, co serca porywa Wszystkim co boskie, rad pierwszą nazywa: 
Tę prawdę jeszcze dowodzą mi słowa Prawdomównego Stwórcy, który mówi W głos do Mojżesza, sam mówiąc o sobie: Najwyższe dobro ja pokażę tobie. Ty ją dowodzisz, pierwsza przed wszystkimi O najwznioślejsza wieści heroldowa! 
Skrytości nieba zwiastująca ziemi. 
Słyszałem: W imię więc ziemskiej mądrości, 
W imię powagi, która z nią jest w zgodzie, 
Boga największą miłuj z twych miłości. 
Lecz mów, czy czujesz inne struny w sobie, 
Które ku Niemu ciągną cię w tej dobie, 
Ilu ostrzami ta miłość cię bodzie? Z Chrystusowego orła zapowiedzi Zgadłem, gdzie zwrócić chciał prąd mej spowiedzi, 
Więc rzekłem: Wszystkie te ostrza, co mogą Zwrócić ku Bogu tą czy inną drogą Zmysły i serce, jakby się zmówiły, 
W jedno ognisko miłość mą roztliły. 
Byt świata, byt mój, ofiara krzyżowa Tego, co umarł, abym w duchu ożył, 
Nadzieja, w czym ją każdy wierny złożył, 
I ziemska mądrość, o czym była mowa, 
Wyrwawszy z morza miłości fałszywej Mnie postawiły na brzegu prawdziwej. 
Lubię ja kwiaty, jakie tu zamyka Wiekuistego ogród ogrodnika, 
Ile on więcej im dobra udziela. 
Gdym zamilkł, w niebie zabrzmiał hymn wesela I mojej Pani głos chórem objęty Śpiewał z drugimi: Święty! święty! święty!. 
Jak gdy się budzim na światło rażące Zmysłem widzenia, co bieży bez przerwy Spotykać światło przez wszystkie ócz nerwy, 
Półsenni patrzym z bojaźnią dokoła Póty, nim trwoga sąd w pomoc przywoła, 
Tak z oczu moich opadła pomroka, 
Żegnana blaskiem Beatrycze oka, 
Co świecił dalej, jak na mil tysiące. 
Wtedy me oczy jak ze snu przetarte Przejrzały nagle: na pół osłupiały Pytałem: Oprócz świateł, co tu stały, 
Jakie tu widzę, powiedz, światło czwarte? Patrz, pierwsza dusza, jaką pierwsza siła Tak Pani rzekła w ziemski proch wcieliła, 
Z środka promieni, co jej blask roznoszą. 
Na swego Stwórcę pogląda z rozkoszą. 
Jak w przejściu wiatru zgina się wierzch drzewa, 
A potem wstaje i prosty powiewa, 
Gdy to mówiła, dałem pokłon czołem, 
A potem żądzą mówienia zagrzany, 
Prostując czoło, tak mówić zacząłem: Owocu, jeden dojrzałym wydany! 
Ojcze, któremu, co kobietą zową Każda jest razem córką i synową, 
Jeśli cię prośba nakłoni, jak wnoszę, 
O! przemów do mnie, najpobożniej proszę, 
Widzisz chęć moją, lecz o niej nie mówię, 
Chcąc prędzej w twoim lubować się słowie. 
Jak zwierzę, gdy go wewnątrz co porusza, 
Zdradza przez skórę, tak ta pierwsza dusza Przez światło, które ją w sobie spowiło, 
Zdradziła, jak jej ze mną mówić miło! 
I rzekła: Chociaż chęci twej przede mną Sam nie wyrażasz, znam jej myśl tajemną, 
Jak ty rzecz, która dla cię nie jest ciemną, Bo ją zwierciadło w mych oczach odbiło, 
Które odbija rzeczy rozmaite, 
A nie jest w żadnej zupełnie odbite. 
Chcesz wiedzieć, 
Bóg mnie od kiedy umieścił W ogrodzie wzniosłym, gdzie ta, co zagrzewa Twój duch, natchnęła ciebie siłą nową, 
Żeś mógł szczeblować tak długą drabiną, 
I przez czas, jaki jam oczy me pieścił Wielkiego gniewu prawdziwą przyczyną, 
Słuch mój przeze mnie utworzoną mową? 
Synu, nie owoc skosztowany z drzewa Był w tobie źródłem długiego wygnania, 
Lecz przekroczenie tylko przykazania. 
Tam, skąd Wirgili na rozkaz twej Pani Wodził po górze ciebie i otchłani, 
Cztery tysiące trzysta i dwa roki Czekałem nieba w tęsknocie głębokiej, 
A zaś na ziemi w znoju i w boleści Słońc naliczyłem dziewięćset trzydzieści. 
Język mój wygasł, nim lud Nemrodowy Zrąb nieskończonej założył budowy, 
Bo nie był żaden skutek rozumowy Trwałym na zawsze, tak chciały wyroki! 
Z powodu woli człowieka ruchomej, 
Którą przemienia wpływ niebios widomy. 
Człowiek myśl musi wyrażać przez słowo, Ale czy mówi tą, czy inną mową, 
Powód jest tego w natury sekrecie, 
Która pozwala robić wam, co chcecie. 
Nim w piekło z klątwą wstąpiłem tułacza, 
Najwyższe dobro zwano El na ziemi,, 
Skąd biorę światło, jakie mnie otacza, Potem go Eli zwano uroczyście, Bowiem zwyczaje między śmiertelnemi Są krótkotrwałe jak na drzewie liście, 
Gdy stary żółknie, zieleni się młody. 
Góra najwyżej wzniesiona nad wody Widziała, jak ja z winą i bez winy Mieszkałem na niej od pierwszej godziny Aż do godziny siódmej, kiedy słońce Z drugiej swej kwadry widzim zstępujące. . 
Hymn pochwalny rajski. 
Skarga św. 
Piotra na rządy papieskie, przepowiednia mściciela. 
Św. 
Piotr znika. . 
Ku niebu kryształowemu, 
Primum Mobile, i siedzibie aniołów. 
Beatrycze mówi o przewrocie porządku i ogólnym zwyrodnieniu świata współczesnego. 
Powtórna zapowiedź zbawcy. Ojcu, 
Synowi i Duchowi chwała! Śpiewał raj cały, pieśń co to śpiewała Tak była słodka, że mnie upajała. 
Zda się, widziałem tam uśmiech wszechświata, 
Bo upojenia mego szał uroczy Wchodził zarazem przez słuch i przez oczy. 
O! 
Wesołości wielka i bogata. 
O! 
Życie w miłość i pokój obfite, 
Bogactwo wiecznie bez żądzy i syte! 
Cztery pochodnie płonęły bez przerwy Stojąc przede mną, ta, co przyszła pierwej, 
Poczęła iskrzyć, a żar jej był taki, 
Jak gdyby gwiazdy Marsa i Jowisza Przeobrażone niespodzianie w ptaki Nawzajem swoje zamieniały pierze. 
Opatrzność sama zajęta w tej sferze I obowiązków, i czasów wydziałem, 
Błogosławionych pieśniom w niebie całem Kazała milczeć i stała się cisza, 
Gdy posłyszałem: Że się blask mój mieni, 
Nie dziw się temu, w ciągu mowy mojej Każde z tych świateł tak się zaczerwieni. 
On co na ziemi sam na imię swoje Przywłaszczył miejsce, miejsce, miejsce moje, 
Które, o zgrozo! niezajęte stoi Przed Synem Bożym! 
On z mego cmentarza Zrobił kałużę z krwi i nieczystoty, 
Co dla strąconej stąd w otchłań istoty Tam ukorzonej ból pychy umarza. 
Wtenczas widziałem oba nieba końce Przyobleczone w blask ognia tak ostry, 
Jakim w poranek i wieczorem słońce Naprzeciw siebie maluje obłoki. 
Jak piękność znana ze skromności wysokiej Pewną jest siebie, a jednak źrenice Spuszcza, słuchając o błędzie swej siostry, 
Tak się mieniła z wstydu Beatryce, 
Takie być mogło w niebie przemienienie, 
Gdy się spełniało krzyżowe cierpienie. 
Potem tak mówił, lecz głos swój tak zmienił, 
Więc tak jak światło, gdy je zaczerwienił: Oblubienica Chrystusa skąpana W krwi mojej, 
Lina i Kleta nie na to, 
A żeby złoto było jej zapłatą, 
Lecz raczej życia błogość wiekuista Syksta, 
Kaliksta, 
Piusa, 
Urbana, 
Których ze łzami krew lała się czysta. 
Nie taki cel był mojego zamiaru, 
Aby lud boży przy mojej stolicy Stał po prawicy, a ten po lewicy, Ażeby klucz mój był godłem sztandaru, 
Pod którym krew się chrześcijańska leje, Ażebym stał się pieczęci odciskiem, 
Kłamne lub kupne zdobić przywileje, 
Co widząc, często wstydem czerwienieję. 
Żarłoczne wilki pod suknią pasterza Snują się każdym znęcone pastwiskiem, Boże! 
Dlaczego twój piorun tak drzymie? 
Chciwiec z Kahorsu, chełpliwy Gaskoniec Już pić krew naszą nie żartem zamierza, Piękny początku, zły będzie twój koniec Ale Opatrzność, która ze Scypionem Broniła niegdyś chwałę świata w Rzymie, 
Przyjdzie mu w pomoc, w co wierzę z zapałem! 
Synu, gdy w świat twój jako ciężki ciałem Wrócisz, otwieraj usta, niech kto żyje Słucha, a nie kryj, czego ja nie kryję. A jak z powietrza kędzierzawym szronem Paździerzą śniegi miękko spadające, 
Gdy Koziorożec bodzie rogiem słońce, Podobnie eter, na cośmy patrzyli, 
Tymi świętymi paździerzył światłami, 
Które się były zatrzymały z nami, 
Aż od ich iskier mżył deszcz srebrno-złoty, Wzrok mój ich kształty pościgał dopóty, 
Aż mu odległość wzbroniła iść dalej. 
Dlatego Pani aż dotąd milcząca, 
Widząc, że wyżej już patrzeć przestałem, 
Rzekła: Spuść oczy, a zmierz bystrym wzrokiem Łuk, jakiś przebiegł po niebie szerokiem. 
Od chwili, skąd tam pierwszy raz spojrzałem Spostrzegłem, żem łuk południowy słońca Przebiegł od jego środka aż do końca, I tak patrzyłem oczyma bystremi, 
Że za Kadyksem opodal widziałem Twój nieroztropny przechód, 
Ulissesie I brzeg, na którym, jak wieść stara niesie, 
Piękną Europę porwał byk na rogi. 
Jeszcze bym odkrył dalszy ten kąt ziemi, 
Lecz słońce nisko szło pod moje rogi, 
Już o znak jeden odległe i więcej. 
Duch mój wciąż w mojej zakochany Pani, 
A zawsze na nią poglądać ochoczy, 
Wtenczas, jak nigdy zapragnął goręcej Wzrok mój skierować, aby spoczął na niej. 
Jeśli natura i sztuka ma sidło, 
Na które łowi duszę przez oczy Żyjąca piękność lub jej malowidło, 
Złączone z sobą zgasną przy uroku Boskiej rozkoszy, o, któż ją wymarzy? 
Gdym wzrok zatopił w uśmiechu jej twarzy. 
A siła, jaką czerpałem z jej wzroku, 
Od gniazda Ledy porwała mnie lotem, 
W sferę krążącą najszybszym obrotem. 
Części tej sfery tak są jednolice, 
Tak równie szybko okręca się cała, 
Że nie opowiem, którą z nich wybrała Na miejsce dla mnie moja Beatryce. 
Ona, co dobrze chęć moją widziała, 
Zaczęła mówić, tak rada, szczęśliwa, 
Uśmiech tak boskim blaskiem ją tęczował, 
Jakby w jej twarzy Bóg się rozradował. Natura biegu, co w środku spoczywa, 
A wszystko rusza i ruchu użycza, 
Stąd się poczyna, z swego pogranicza. 
Duch boży zajął tej sfery przestrzenie, 
Od niego miłość zapala płomienie, 
Co ją porusza, i moc, co z niej spływa. 
Światło i miłość obeszły ją kołem, 
Jak ona inne opasuje społem, A taki okrąg, on co go buduje, 
Jak zbudowany sam jeden pojmuje. 
Nieoznaczony bieg jej kołowrotu, 
Choć sam jest miarą innych sfer obrotu, 
Równie jak stoi znak liczby dziesiątej Na swej połowie i swej części piątej. 
Teraz sam pojmiesz, że czas rzeczywiście Z tej urny rostek, z drugich puszcza liście. 
Jak ty głęboko w sobie, o chciwości! 
Pogrążasz ludzi, że ich myśl nie wzleci Ponad wzburzone wód twych głębokości. 
Wola w człowieku bogato się kwieci, 
Lecz nieustanny deszcz kwiat chorobliwy Wyradza w płaszczki, nie w prawdziwe śliwy. 
Wiarę, niewinność napotkasz u dzieci, 
Lecz ledwo puch im jagody powleka, 
Jedna za drugą w ślad od nich ucieka. 
Ten, gdy szczebioce dziecinnymi usty, 
Pości, bo jego pobożność jest szczera, 
Niech no rozwiąże język jak w zapusty, 
W każdym miesiącu w karmi nie przebiera. 
Małe z kolebki szczebiocące dziatki, 
Kochają matkę i słuchają matki, 
Lecz gdy szermują mową wyuczoną, 
Chciałyby widzieć matkę pogrzebioną. 
Tak się przemienia piękna słońca córa, 
Z początku biała czernieje jej skóra. 
Nie dziwo, nikt dziś na ziemi nie rządzi, 
Przeto z dróg swoich człowieczeństwo błądzi: 
Lecz nim wyskoczy cały styczeń z zimy, 
Przez setną cząstkę, jakiej nie liczymy, 
Sfery w ten sposób obrócą się światu, 
Kto gdzie tył widział, ujrzy przód okrętu, 
Flaga już prosta wypłynie z odmętu, 
Prawdziwy owoc dojrzeje wam z kwiatu. . 
W niebie kryształowym. 
Stosunek świata aniołów i świata cielesnego. 
Pouczenie o hierarchii aniołów. 
Gdy nędz obecnych prawdę mi odkryła, 
Do jakich ludzie nieszczęśliwi przyszli, 
Ta, która duch mój tak blisko wraiła, 
Jak gdy w zwierciadle kto postrzeże z dala Pochodnię, która za nim się zapala, 
Wprzód nim ją ujrzy lub o niej pomyśli, 
Wzrok za się zwraca, nie wierząc wzrokowi, 
Ażeby widzieć, czy szkło prawdę mówi, 
I widzi, że te światła, co się dwoją, 
Zgodne są z sobą jak pieśń z nutą swoją, Podobnie, ile pamięć moja sięga, 
Zrobiłem w piękne spoglądając oczy, 
Skąd miłość w pierwszy swój węzeł uroczy Mnie usidliła, i gdym się obrócił Spojrzeć za siebie wkoło niebokręga, 
Co patrzącego wzrok za każdym razem Swej bezmierności zadziwia obrazem, 
Tam punkt widziałem, który blask wyrzucił, 
Blask, co powiekę słabą śmiertelnika Pali swym ostrzem, a paląc zamyka. 
Najmniejsza gwiazda świecąca z wysoka, 
Wydałaby się jak księżyc dla oka, 
Stojąc tuż przy nim, jak przy gwiazdach gwiazdy. 
Ile w mgle może wydać się odległym Światło od koła, w które się oplata, 
Równie odległy od punktu spostrzegłem Krąg ognia, który swym szybkim obrotem Mógłby prześcignąć bieg najszybszej jazdy Obiegającej naokoło świata. 
Krąg był otoczon drugim kołowrotem, 
A drugi trzecim, krąg czwarty i piąty Otaczał szósty, nad którymi społem Krąg siódmy śmigał tak szerokim kołem, 
Że tego kręgu posłanka Junony Nie objęłaby swoimi ramiony. 
W kolej krąg ósmy otaczał dziewiąty A ruch wolniejszy był kręgu każdego, 
Względnie do liczby, pod jaką bieg jego Kołował dalej od kręgu pierwszego. 
Najodleglejszy krąg od iskry czystej Miał blask i promień więcej przeźroczysty, 
Snadź się najwięcej do niej porównywa. 
A moja Pani widząc, jaka chmura Gwałtownej troski nade mną ciążyła, Od tego punktu, tak do mnie mówiła: Zależą niebo i cała natura! 
Patrz, krąg najbliższy jaki wir porywa, 
Wiedz, że przyczyną tak szybkich obrotów Jest miłość, jaką pędzi zaogniony. 
Ja do niej: Gdyby świat był urządzony Na obraz ruchu, co toczy te koła, 
Na tym wykładzie przestać byłbym gotów. 
Lecz gdy przeciwnie, w świecie dotykalnym Ruch coraz większy w sferach jest widzialny, 
Im dalej krążą od swojego środka, 
Jeśli swój kres tu moja żądza spotka W tej anielskiego budowie kościoła, 
Który w krąg miłość i światło otacza, 
Naucz, dlaczego nie jeden kierunek Obrał dla siebie wzór i wizerunek? 
Bo nie mam na to sam w sobie tłumacza. Jeśli mówiła w sieci tego węzła Tak niedołężnie twoja dłoń uwięzła, 
Nic w tym dziwnego, bo ten węzeł święty Tak się zawiązał, aby był nietknięty. 
A potem rzekła: Nakłoń na to ucha, 
Co ja ci powiem, jeśli chcesz być sytym, 
Zaostrzaj na tym myśl twojego ducha. 
Kręgi ciał widzisz z kształtem rozmaitym, 
Większe i mniejsze, stosownie do siły, 
Jaka wstąpiła w ich nerwy i żyły. 
Z większego światła większy promień wschodzi, 
Większa zasługa większe dobro rodzi I większe dobro mają większe ciała, 
Gdy treść ich części równie doskonała. 
Więc krąg ten, który najchyżej kołuje, 
Przez podobieństwo temu odpowiada, 
Który najwięcej kocha i pojmuje, 
Tak mierząc siłę, nie tylko rozciągłość Istot mających w twych oczach okrągłość, 
Dziwny stosunek wyśledzi myśl rada Sfer między sobą spojonych łańcuchem Wielkich z małymi i z ich arcyruchem. 
A jak półkula wyjaśnia się nasza, 
Gdy tchnie łagodny wiatr z ust Boreasza, 
Niebo się czystym zaciąga obłokiem, 
Śmiejąc się do nas całym swym urokiem, Tak jej odpowiedź jasna błąd rozprasza I prawda, wzrok mój zwracając na siebie, 
Dała się widzieć jak gwiazda na niebie. 
A gdy zamilkła, kręgi jak żarami Grzane żelazo trysnęły iskrami, 
A każda iskra w wzajemnym uścisku Tworzyła iskrę większego połysku. 
Iskier tych liczba rosła nieskończenie, 
Jako warcabne kostki przez mnożenie: 
Z chóru do chóru Hosannę słyszałem, 
Aż do stałego punktu, który całem Kołem tych chórów wedle woli swojej Rządzi, że każde gdzie stało, tam stoi. 
A ona widząc w mym duchu zwątpienie, 
Rzekła: W tych pierwszych kręgach ile zdążą Same Serafy i Cheruby krążą, 
Za swym pociągiem tak im lecieć błogo, 
By się porównać z punktem, ile mogą, 
I mogą wedle oka, co spojrzenie Wytęża silniej z większej wysokości. 
Drugie wkoło nich krążące miłości Wzroku bożego zowią się tronami, 
Bo w nich się pierwsza troistość zamyka. 
Wiedz, że ich radość o tyle jest żywa, 
Ile się mogą wytężyć oczami, 
O ile wzrok ich zapada i wnika W prawdę, gdzie cała wszechmądrość spoczywa. 
Z tego wnieść możesz, że szczęśliwość nasza Czynem widzenia tylko się podnasza A nie miłości, ta po nim jest drugą. 
Skala widzenia jest jakby zasługą, 
Której przez łaskę dobra wola dopnie, Tak tu wstępują ze stopni na stopnie. 
Druga troistość wschodząca w tej wiośnie, 
Której majowej jak szmaragd zieleni Nie ściemnią noce przedłuższe jesieni, 
Śpiewa Hosannę bez przerwy radośnie, 
Trzema nutami, których ton wypada Ze trzech porządków, z jakich się tam składa. 
W tej hierarchii są naprzód mocarstwa, 
Potem potęgi, na końcu włodarstwa, 
A w przedostatnich dwóch kręgach wespoły Kołują same księstwa, archanioły, 
W ostatnim gry są i uczty anielskie. 
Wzrok tych porządków, blask z góry odstrzela I między ludzi skarb światła rozdziela Jak między dzieci dobra rodzicielskie: 
Tak pociągana natura ich błoga: 
Ku Bogu, wszystko pociąga do Boga. 
A duch widzący Areopagity Tak się zagłębił w te niebios zaszczyty, 
Że wszystkie nazwał, jak ja, po imieniu. 
Choć odeń Grzegorz w świętym zachwyceniu Inaczej widział, lecz zaledwo w niebie Otworzył oczy, zaśmiał się sam z siebie. 
Nie dziw, że człowiek mógł przed żyjącemi Prawdę tak skrytą objawić na ziemi, 
Bo ten, co w niebie dostał do niej klucza, 
O wielu prawdach podobnych poucza. 
Ciąg dalszy i koniec pouczenia o aniołach. 
Skargi na przewrotną filozofię, przekręcanie Pisma Świętego itp. 
Kiedy z Latony zrodzone bliźnięta Poza Barana i Wagi znakami Widnokrąg wspólnym pasem opromienią, 
Ile trwa chwila, gdzie je równoważy Zenit, nim z sobą półsferę zamienią, 
Patrzyła, milcząc, przewodniczka święta W punkt, który wzrok mój zwyciężył blaskami, 
A potem rzekła z uśmiechem na twarzy: Co chcesz usłyszeć, nie pytając ciebie Powiem, bo chęć twą ja widziałam w niebie, 
Tam gdzie, jak z ziarna wschodząca roślina, 
Wszelkie się Ubi i Quando zaczyna, 
Nie żeby podnieść swoją doskonałość, 
Co być nie może, lecz by jej wspaniałość, 
W światłości, jaka ją jak płaszcz odziała, Ja jestem, który jestem powiedziała, 
Miłość poczęła siebie w swej wieczności, 
Bez czasu, miejsca, tak jak się jej zdało, 
I dziewięć stopni stworzyła miłości. 
Nie, żeby wpierw jej ziarno próżnowało, 
Bo wpierw, przed czasem mierzonym latami, 
Duch się unosił boży nad wodami. 
Złączone forma z materyją, czyste Wyszły poczęte w doskonałym czynie, 
Jak łuk trójstronny wyrzuca trzy strzały. 
A jak w krysztale, we szkle i w bursztynie, 
Promień odbija przez tło przeźroczyste, 
Bez przerwy schodząc stamtąd, gdzie jest cały, Równie ten skutek trójkształtny zaiste, 
Od swego Stwórcy wyszedł jednolicy, 
W zasadzie swojej bez żadnej różnicy. 
Wtedy stworzony był i zbudowany Stopień tych istot, 
Bóg zaś je postawił Najwyżej jakby wierzch, koronę świata. 
W których się czysty arcyczyn przejawił: 
Najniższe miejsce materyja trzyma, Lecz w środku formę z materyją splata Węzeł, co nigdy nie jest rozwiązany. 
Wprawdzie aniołów wedle Hieronima Bóg naprzód stworzył i prąd wieków długi Upłynął, zanim utworzył świat drugi: 
Ale ta prawda nie tak zapisana W księgach natchnionych Duchem świętym Pana, 
Widną jest, kto by głębokość ich zbrodził. 
Sam by wasz rozum na to się nie zgodził, 
Aby te czynu bezpośrednie siły Tak długo same bezczynnymi były. 
Gdzie, jak i kiedy te miłości święte Stworzone były, masz tu wywód cały, 
Razem twej żądzy studzisz trzy zapały. 
Tak szybko w myśli nie zliczysz dwadzieścia Jak ze stworzonych część jedna aniołów Zawieruszyła ład waszych żywiołów. 
Część druga wiernie dotrwała w swej cześci, Z jaką rozkoszą dzieło rozpoczęte Ciągle prowadzą, sam ich bieg dowodzi, 
Co kołowrotem nieustannym chodzi. 
Pierwszy strąciła duch przeklęta pycha Tego coś widział, jak zdeptany w pysze Pod ciężarami światów ledwo dysze. 
Część, którą widzisz tutaj, była cicha, 
Uznała Dobroć, co ich w swej miłości Do tak wysokich wzniosła pojętności. 
Wzrok ich wzmocniła siłą doskonałą Oświecająca Łaska i zasługa, 
Przeto ich wola jest pełną i stałą. 
Uwierz na pewno jak pokorny sługa, 
Że zasłużoną łaskę ten odbiera, 
O ile serce kto dla niej otwiera. 
Sam teraz poznasz bez cudzej podpory, 
Jeśliś mnie pojął, te anielskie chóry. 
Lecz gdy na ziemi błąd po waszych szkołach Ogłasza błędny wykład o aniołach, 
Że chcieć, pojmować i pamiętać mogą, 
Jeszcze sprostuję w tobie sąd opaczny, 
Mroczący prawdę przez wykład dwuznaczny. 
Duchom tym oczy tak zatapiać błogo W obrazie bożym, że wzroku ni razu Nie oderwały od tego obrazu, 
Przed którym żadna rzecz nie jest zakryta. 
Oczu ich przedmiot nowy nie odrywa, 
Myśl ich na różne cele nierozbita, 
Wewnętrzną ducha jednością szczęśliwa Nie potrzebuje władzy przypomnienia. 
U was w czuwaniu roją się marzenia, 
Ten wierzy, drugi bez wiary słuchacza Słucha, lecz pierwszy najwięcej wykracza. 
Filozofując na ziemi myśl wasza Bez drogi idzie nowotnymi tory, 
Tak was namiętność pozoru unosi. 
Winę tę z mniejszą grozą widzą z góry, 
Niż kiedy Pismo Święte kto odrzuca Lub je wykładem krzywym zbałamuca. 
U was nie myślą, co krwi kosztowało Nasieniem jego zasiać ziemię całą, 
Jak błogo w życiu z nim chodzić pokornie, Każdy nowością chce błyszczeć pozornie, 
Szermuje szumną kaznodzieja mową, 
Ewangeliczne zagłuszając słowo. 
Ten mówi: jako przed męką krzyżową Cofnął się księżyc i stał przeciw słońcu, 
Aż noc świat cały zaćmiła na końcu. 
Wedle drugiego tekstu kaznodziei, 
Światło się samo schowało ze drżeniem I noc nakryła powszechnym zaćmieniem Indów, 
Hiszpanów, jak było w Judei. 
Ileż to bajek w rok spada z ambony! 
A biedne owce, aż żal serce ściska, 
Wiatrem karmione wracają z pastwiska. 
Chrystus śląc uczniów na wsze świata strony, 
Nie mówił: idźcie i każcie swe baje, 
Lecz za tekst słowa prawdę im podaje, 
Którą tak silnie grzmieli jego ucznie, 
Aże starczyła w ich walkach za wiarę Ewangeljia za tarcze i włócznie. 
Dziś idą kazać jakieś baje stare, 
Które ktoś ledwo wpisałby do fraszek, 
Gmin daje poklask, kaptur się nadyma. 
Lecz gdyby wiedzieć gmin mógł, jaki ptaszek Gniazdo uściela pod fałdą kaptura, 
Może innymi widziałby oczyma Wartość odpustów spadłych z kazalnicy, Lecz łatwowierna człowieka natura Z wiarą lgnie na lep każdej obietnicy, Czym wieprz świętego Antoniego tyje I gorsi wieprzów, co za wiarę żywą Płacą monetą, bez stępla fałszywą. 
Długie zboczenie ciebie z toru zbije, 
Na prostą ścieżkę chciej twe oczy zwrócić, 
Aby zarazem czas i drogę skrócić. 
Liczba aniołów w nieskończoność sięga, 
Korzy się przed nią liczebna potęga, Nadmienia o niej Danijela księga Krociem tysięcy w zadumienie wprawia, 
Jednak dokładnej liczby nie objawia. 
Punkt arcyświatła, co oświeca z góry Wszystkie aniołów i duchów natury, 
Treść ich przenika w stopniu rozmaitym, 
Ile się łączy z ich blaskiem odbitym. 
A jak uczucie z ogniska natchnienia Różnie się w oczach waszych rozpromienia, 
Słodycz miłości jak światło pochodni Iskrzy w aniołach, to świeci łagodniej. 
Zważ, jak bogata władza nieśmiertelna, 
Która zwierciadeł tyle dla się stwarza A w nich swój obraz bez końca rozmnaża, 
A w sobie jedna jest i niepodzielna. 
Oddział trzeci. Empireum, właściwe niebo, siedziba błogosławionych i Boga samego. 
Aniołowie dziewiątej sfery znikają. 
Światło Beatrycze. 
Okrągły prąd światła, róża niebiańska, miejsce Henryka VII, upadek Klemensa V. 
Stąd w domniemanej przez myśl odległości Na sześć tysięcy mil szósta godzina Płonęła w ogniu, a cień padał prościej Na tamtej sferze, prawie prostopadły: 
Gdy środek niebios nad nami widniejszy Staje się takim, że gwiazd promień zbladły W ich głębokościach już tonąć zaczyna, A niebo z przyjściem słońca służebnicy Zagasza gwiazdy aż do najpiękniejszej, Podobnie z wolna gasł ten triumf święty Grać i kołować bez przerwy nawykły W krąg punktu, który pełen tajemnicy, 
W ten, co zamyka, zda się, był zamknięty. 
Przeto żal świateł, co zarazem znikły, 
I miłość moja mnie zwrócić zmusiły Stęsknione oczy znów do Beatrycy. 
Gdyby tu wszystkie gdzież taka wymowa!, 
Jakie mówiłem dotąd o niej słowa, 
W jedną pochwałę razem się złączyły, 
Na ten raz jeszcze byłaby za małą. 
Widziałem piękność jej tak doskonałą, 
Że tylko może ten, co piękność daje, 
Jeden jej Stwórca pojmować ją całą. 
Tu słabość nuty mej pieśni wyznaję, 
Jak dramatyczny pisarz wśród polotu Myśli nierównej z wzniosłością przedmiotu. 
A jak powiekę, im więcej jest drżąca, 
Morduje słońce, tak samo wspomnienie Słodkich uśmiechów duch mój w letarg wtrąca. 
Odkąd ją naprzód ujrzałem wśród nieba, 
Po to ostatnie tak wzniosłe widzenie, 
Pieśń nieurwana brzmiała ciągłą nutą, 
Tu piękność mojej Pani śpiewająca Czuje, że stanąć w pół akordu trzeba, Tak sztukmistrz rzuca pędzel albo dłuto, 
Czując ostatnie sztuki wysilenie. 
I taka, jak ją zostawiam opiewać Lutni większego ode mnie poety, 
Gdy z moją, jako podróżny do mety, 
Śpieszę co prędzej pieśń trudną dośpiewać, 
Z powagą do mnie rzekła uroczystą: Jużeśmy weszli, cześć Bogu i chwała, 
Od ciał niebieskich z największego ciała Do nieba, które jest światłością czystą: 
Światło miłości pełne i duchowe, 
Miłość, co prawdy rozświeca oblicze, 
Radość, co wszelkie przechodzi słodycze. 
Tu ujrzysz raju dwa pułki bojowe, Jednego błyśnie w twoich oczach szata, 
W jakiej go ujrzysz sam na sądzie świata. 
Jak błyskawica nagła wzrok rozrywa, 
Władzę sądzenia odejmując oku Bliskich przedmiotów, jak o nocnym zmroku, 
Tak mnie objęła wkoło światłość żywa, 
Tak w swego blasku zasłonę spowiła, 
Że mi widzenie wszech rzeczy zakryła. Miłość w tym niebie każdego przychodnia Wesoło wita, gdy wchodzi z gotowym Sercem zapłonąć zbawieniem duchowym, 
Jak zdolna przyjąć swój płomień pochodnia. 
To Beatrycze krótkie przemówienie Nad moje siły mój zapał podniosło, 
Czułem, jak we mnie sił poczucie rosło I we mnie taki zatliło wzrok nowy, 
Żem mógł światłości wytrzymać promienie. 
I światłość w kształcie rzeki kryształowej Płynęła, błyszcząc pomiędzy brzegami Odzierzganymi pierwiosnków kwiatami, Z tej rzeki światła tryskając iskrami, 
Z żywym na kwiaty spadały migotem, 
Jako rubiny oprawując złotem. 
Światła tych kwiatów upojone wonią, 
Tonęły potem pod cudowną tonią, 
Na przemian tonąc, to wschodząc spod fali. Wysoka żądza, co teraz cię pali, 
Aby, co widzisz z dala, poznać bliżej, 
Tym milsza dla mnie, im cię wznosi wyżej, 
Lecz wpierw pragnienie zgaś w tych fal przeźroczu. 
Tak mi mówiło słońce moich oczu, 
Dodając jeszcze: Rzeka i topazy, 
Co toną w wodzie i wschodzą nad wodę, 
Kwiaty ziejące wonie tak przyjemne, 
Są to zwiastunki prawdy, jej obrazy. 
Rzeczy te same w sobie nie są ciemne. 
Lecz błąd jest w tobie, który mimo całej Żądzy widzenia nie patrzy dość śmiało. 
Dziecko nie prędzej na mleczną jagodę Matczynej piersi z chciwością się rzuca, 
Jeśli za późno ze snu się ocuca, 
Jak się schyliłem do wód z pełną cześcią, 
Co duch rzeźwiącą umacniają treścią, 
Chcąc lepsze zrobić z mych oczu zwierciadła, 
Ledwo je rzęsą musnęła powieka, 
Z długiej okrągłą wydała się rzeka: 
Jak ci, od których lic maska odpadła, 
Zdają się inne mieć barwy i szaty, 
Gdy zrzucą z siebie kłamane pozory, 
Tak swój kształt iskry zmieniły i kwiaty, 
Ażem w nich postrzegł dwa niebieskie dwory. 
Światłości boża! 
Przez którą patrzyłem Na triumf prawdy w jej królestwie całem, 
Daj moc powiedzieć tak, jak ją widziałem. 
Tam wzwyż jest światło, które Stworzyciela Czyni widomym każdemu stworzeniu, 
A duch z pokojem tonie w tym widzeniu, 
Światło to krąg swój rozszerza bez końca, 
Pas za szeroki na objęcie słońca Od tego światła tylko się odstrzela Promień widomie na tej pierwszej sferze, 
Co zeń swe życie i potęgę bierze. 
A jak w nadbrzeżnych przegląda się wodach Zielony wzgórek, rad z swojej postawy Strojnej w rozliczne i kwiaty, i trawy, 
Tak zawieszone wkoło nad tą rzeką Wszystkie te dusze, co z naszego świata Tam powróciły, po tysiącznych schodach W jej przeźrocz złotą patrzały powieką. 
Gdy niższych szczebli światłość tak bogata, 
Jakże, zaiste, ona w górze płuży, 
W najwyższych liściach tej niebieskiej róży Wzrok mój nie zbłądził w róży głębokości, 
Ilość i jakość objął jej światłości. 
Tam niknie miara przestrzeni powszednich, 
Skala przedmiotów dalszych i zbliżonych, 
Bo gdzie Bóg rządzi bez wpływów pośrednich, 
Tam i ustaje moc praw przyrodzonych. 
Natenczas w złote serce róży wiecznej, 
Rozwitej w blasku światłości słonecznej, 
Co wonią pochwał wciąż dysze do słońca, 
Jako przyczyny swej wiosny bez końca, 
Wzrok mój zwróciły Beatrycze słowa. 
Gdy pragnąc mówić, stałem jak niemowa, 
Tak przemówiła do mnie niespodzianie: Patrz, co za wielkie białych gwiazd zebranie! 
Patrz, nasze miasto, ta arka przymierza, 
Jak tu swój obwód bez końca rozszerza, Patrz schody nasze jak pełne wybranych, 
Do których dziś jest tak mało wezwanych. 
Patrz, na tym szczeblu, nad którym zwieszona Wzrok twój pociąga Cezarów korona, 
Wpierw nim ucztować przyjdziesz na te gody, 
Zasiądzie dusza wielkiego Henryka. 
On ziemie włoskie chciał zmienić w ogrody, 
Podnieść ich żyzność, ale praca marna, 
Ziemia płodnego nie przyjęła ziarna, Bo ślepa chciwość wam rozum odbiera, 
Jak upór dziecku, co ust nie przytyka Do piersi matki, a z głodu przymiera. 
Wobec Henryka na bożym urzędzie Wróg jego jawny i skryty zasiędzie. 
Jakże ich obu różna ziemska droga! 
Gdy się pierwszemu cześć świata należy, 
Ten wkrótce po nim, któż swą przyszłość zgadnie? 
Z świętej stolicy strącony przez Boga Aż tam, gdzie Szymon czarnoksiężnik leży, 
Niżej pasterza z Anagni upadnie. 
Ciąg dalszy. 
Beatrycze zniknęła i zajęła miejsce w róży niebiańskiej. 
Pożegnanie. 
Św. 
Bernard. 
Królowa niebios. 
Tak pod figurą cudnie białej róży Pokazał mi się pierwszy zastęp święty, 
Który w triumfie został wniebowzięty Przez krew, co wylał zań Baranek Boży. 
Drugi, co widzi, latając, i śpiewa Chwałę, cześć Tego, który go zagrzewa Miłością swoją, a przez swą szczodrotę Wzniósł tak wysoko! 
Jako pszczelna rzesza, 
Co biorąc miody po kwiatach się wiesza I wraca w ulach snuć wonną robotę, 
Zapadał w różę strojną w piękne liście, 
To stamtąd znowu zrywał się w tę stronę, 
Gdzie jego miłość mieszka wiekuiście: 
Twarze ich płomień żywy, skrzydła złote, 
A reszta kształtów tak świeciła biało, 
Że z nimi śniegi porównać za mało. 
Duchy zlatując w tej róży koronę, 
Miotały skrzydła i nabytym w górze Wiały pokojem i ogniem na różę: 
Jednak ta rzesza ciągle latająca W górę to na dół, od kwiatu do słońca, 
Nie zakrywała patrzącemu oku Okolicznego blasku i widoku, Bo światłość boska świat z końca do końca Przenika w miarę, ile jej jest godnym, 
Niehamowana wypadkiem przygodnym. 
Błogie, bezpieczne to królestwo całe, 
Starym i nowym ludem zamieszkałe, 
Wzrok swój i miłość w jeden punkt utkwiło. 
Ty w jednej gwieździe, co świecisz zaiste Na rozkosz duchów, o światło troiste! 
Jeśli im patrzeć na ciebie tak miło, 
Spojrzyj na ziemię, jaka burza nasza! 
Jeśli przybyły z tej strony lud dziki, 
Gdzie ciągle w krąg się Helice unasza, 
Z czułą jak matka miłością, tęsknotą, 
Za swoim synem, polarnym Beotą, 
Patrząc na Romę, jej wielkie pomniki, 
Zdrętwiał, osłupiał dziwem niespodzianem, 
Wtenczas gdy klękał świat przed Lateranem, Ja, com przechodził bez tchu i popasu Z ziemskiego w boskie, do wieczności czasu, 
Od florentynów gwaru i hałasu Do rozumnego i cichego ludu, 
Nie dziw, że wzruszon dziwem i zapałem Nie chcąc nic słyszeć i mówić, milczałem. 
Pielgrzym, gdzie doznał łask niebieskich cudu, 
Pilnie kościoła rozpatruje mury, 
By zapamiętał, jakiej jest struktury, 
I opowiedział drugim z przypomnienia. 
Podobnie patrząc w to niebo wesoło, 
Przeprowadzałem po nim me spojrzenia I najwyraźniej widziałem oblicza, 
Z jakich wybłyska miłość tajemnicza, 
A wszystkie światłem oświecone z góry I swym uśmiechem, kształt raju ogólny Wzrok mój ogarnął, ale nie był zdolny W żadną część spojrzeć źrenicą utkwioną. 
Wtem się zwróciłem z żądzą odrodzoną Do mojej Pani, by w moim zwątpieniu Nazwała rzeczy te po ich imieniu. 
I wtem, o dziwo! zamiast Beatrycy Widziałem starca kształt, wdzięk jego ruchów, 
Na podobieństwo był niebieskich duchów, 
Święte wesele pałało w źrenicy, 
Twarz mu powaga ze słodyczą stroi, 
Jako czułemu ojcowi przystoi. Mów, gdzie jest ona? pytam niecierpliwy. Z mego siedzenia rzekł starzec sędziwy Od Beatrycze przychodzę, jej goniec, 
Aby twej żądzy wskazać kres i koniec. 
Spójrz, gdzie najwyżej kołuje krąg trzeci, 
Tam ją zobaczysz, jak na tronie świeci, 
Gdzie posadzona jest własną zasługą. 
Podniosłem oczy, nie czekając długo, 
I zobaczyłem siedzącą na tronie, 
W odbijającej blask wieczny koronie. 
Im wyżej piorun grzmi wśród chmur przestworza, 
Odeń wzrok ludzki nie jest tak odległy W chwili, gdy tonie w głębokości morza, 
Jak ją daleko oczy me postrzegły: 
Mimo odległość, obraz Beatrycy Jak promień słońca zszedł do mej źrenicy. O Pani! w której żyję przez nadzieję, 
Ty, co przez łaskę, ażeby mnie zbawić, 
Raczyłaś w piekle swe ślady zostawić, 
Jeśli widziałem tyle nowych rzeczy, 
Winienem twojej dobroci, twej pieczy, Duch mój przez ciebie, czuję, jak mężnieje. 
Tyś mnie wywiodła na wolność z niewoli Przez wszystkie środki twej mocy i woli, 
Chciej szczodrobliwość twą zachować we mnie, 
By uzdrowiony przez ciebie po ciemnie Duch mój nie zbłądził i tu miał mieszkanie, 
Gdy chorym ciałem zasnę na skonanie. 
Tak się modliłem: ona, co się zdała Być tak daleko, wdzięcznie się rozśmiała, 
Spojrzawszy na mnie, a potem powiodła Oczyma w górę, do wiecznego źródła. 
A święty starzec: Abyś dróg zawiłość Skracając, dobiegł kresu twej podróży, 
Mnie tu posłały modlitwa i miłość. 
Pociągnij okiem przez ten ogród boży, 
On wzrok twój wzmocni tyle, aż wysoko Pod boży promień wytężysz twe oko. 
Królowa niebios, do której się żarzy Duch mój miłością, tę łaskę ci zdarzy. 
Wierz mi, bo jestem jej wiernym Bernardem! Kiedy oglądać szedł Kroata dziki Z twarzą Chrystusa chustkę Weroniki, 
Patrząc, łzą rzewną błysnął w oku twardem, 
A patrząc, mówił sam w myśli: O Chryste! 
Takież twe rysy były rzeczywiste? Podobnie w sercu dziwiłem się moim Żywej miłości, przez jaką ten święty Na ziemi żył już niebieskim pokojem. Ten, synu łaski, byt błogosławiony Mówił mi będzie dla cię niepojęty Dopóki trzymasz wzrok na dół spuszczony, Lecz przebież okiem te kręgi bezmierne Wyżej, aż ujrzysz stolicę Królowej, 
Której królestwo uległe i wierne. 
Podniosłem oczy, jak w brzask porankowy Wschodnia część nieba w żywszym ogniu brodzi, 
Świetniejsza od tej, gdzie słońce zachodzi. 
Tak idąc ciągle, jak stopa pielgrzyma Idzie pod górę, moimi oczyma, 
Na krańcu kręgów widziałem punkt koła, 
Któremu światło w pobliżu i z dala Z tych kręgów żadne dorównać nie zdoła. 
Jak tam, gdzie kolej wozu zatoczona Kierowanego źle przez Faetona, 
Gwiazdy blednieją, a wschód się zapala, 
Równie ta flaga pokoju utkwiona Błyszczała w środku, gasząc z każdej strony Blask innych świateł jej blaskiem przyćmiony. 
W tym środku pułkiem tysięcznym anieli Z rozpostartymi skrzydłami, weseli, 
W krąg przeciągali kolumną ściśniętą, 
Jakby święcili swej królowej święto. 
Widziałem, jak się piękność uśmiechała Do gier i piesień na cześć jej poczętych, 
Ta radość oczu wszystkich innych świętych. 
Gdybym miał środki w słowach choć po trosze Oddać, co roi wyobraźnia śmiała, 
Słów by zabrakło na takie rozkosze! 
Bernard utkwione widząc moje oczy Z uwagą w przedmiot jego żądz uroczy, 
Wzrok swój tam zwrócił z tak wielkim zapałem, 
Że na nią moim płomienniej patrzałem. 
Ciąg dalszy. 
Św. 
Bernard objaśnia szczegóły róży niebiańskiej. 
Cały przedmiotem swej żądzy zajęty, 
Sam urząd mistrza dowolnie wziął na się I począł mówić w te słowa ten święty U stóp Maryi, co ranę zgoiła, 
A którą jątrząc z bólem otworzyła, 
Siedzi niewiasta w pełnej wdzięku krasie A niżej od niej, na trzecim siedzeniu Siedzą pospołu Rachel z Beatrycą, 
Sara, 
Judyta z prababką psalmisty Co w skrusze wołał: 
Miserere mei! 
Z tronu na trony w dół schodząc źrenicą, 
Możesz je widzieć, gdy ja po kolei Szczeblując na wierzch róży wiekuistej, 
Każdy jej listek nazwę po imieniu, 
W dół do siódmego stopnia, jako z góry Do tegoż stopnia, izraelskie córy Zajęły wszystkie tego kwiatu liście. 
Bo te niewiasty wedle wzroku siły, 
Z jaką swą wiarę w Chrystusie utkwiły, 
Są murem, który w znak ducha nagrody Przegrodził różę na te święte schody. 
Gdzie kwiat jej liściem najgęściej odziany, 
Tworzą tych schodów gęstolistne ściany Ci, co w Chrystusa uwierzyli przyjście, Po drugiej stronie, gdzie kwiatu korona Świeci przerwami jakby wyszczerbiona, 
Siedzą ci tylko, co na ziemi w chwili, 
Gdy Chrystus przyszedł, wzrok nań obrócili. 
A jak z tej strony tron niebieskiej Pani O całą przestrzeń najgłębszej otchłani Od innych tronów dzieli wielki przedział, 
Naprzeciw siedzi, patrz, wielki Jan Chrzciciel, 
Który, nim zstąpił do piekła Zbawiciel, 
Tam nań czekając przez dwa roki siedział, Pod nim z zamiarem nowy przedział tworzą Trzy najświetniejsze duchowe potęgi, 
I inni z kręgów zstępując na kręgi. 
A więc podziwiaj tu Opatrzność Bożą, 
Bo tu duch każdy doświadczonej wiary, 
Wyznawcy nowej zarówno jak starej, 
Tego ogrodu mogą być kwiatami. 
Wiedz, że od stopnia, co te dwa przedziały W środku przerzyna liniją tak długą, 
Do najniższego orszak duchów cały, 
Nie swoją własną, lecz drugich zasługą, 
I pod pewnymi siedzi warunkami. 
Dusze te z swojej śmiertelnej powłoki Za wcześnie wzbiły tu swój lot wysoki, 
Wprzód nim prawdziwą mogły wybrać wiarę: 
Łatwo je poznasz po ich kształcie innym, 
Po drobnej twarzy, po głosie dziecinnym, 
Gdy wzrok tam zwrócisz lub nakłonisz ucha, 
Teraz ty milczysz, wątpiąc w głębi ducha, 
Lecz ja duszące z ciebie zdejmę węzły, 
W jakie twe myśli badawcze uwięzły. 
Tu chęci mają swą wagę i miarę: 
Wiedz, że tym państwem ślepy traf nie włada, 
Bo w cichym prawu wiecznemu poddaństwie, 
Wszystko do miejsca swojego w tym państwie Ściśle jak pierścień do palca przypada. 
Dlatego z pieluch te dusze szczęśliwe Wchodząc za wcześnie w to życie prawdziwe, 
Niżej lub wyżej są nie bez przyczyny. 
Król tej bezmiernej, bez granic krainy, 
Którego miłość szczęściem tak wysokim, 
Taką miłością jej mieszkańców poi, 
Że każda żądza tu jest w pełni swojej: 
Stwarzając wszystkie dusze pod swym okiem, 
Sam je nierówną łaską uposażył, 
Jak ją na szali swej woli odważył. 
Pismo ci święte najwyraźniej mówi O dwojgu bliźniąt, jak niesforne dziatki Trzęsły się z gniewu w żywocie swej matki, 
Bo niebo daje każdemu duchowi Koronę łaski wedle barwy włosa, 
Równie wybrani wstępują w niebiosa Na różne stopnie, różnica ich cała Jest w treści, jaką pierwsza łaska dała. 
Zrazu dość było dla nieba dziedziców Przy niewinności mieć wiarę rodziców, 
A gdy się pierwsze wypełniły czasy, 
Na przyszłe życia trudy i zapasy Krzepiono męskie dzieci obrzezaniem. 
Lecz gdy czas łaski przyszedł z zwiastowaniem Wesołej wieści, nowo narodzeni Bez chrztu pomarli, nie w imię Chrystusa, 
Trzymani byli w piekielnej przedsieni. 
Teraz w twarz spojrzyj, w ten obraz uroczy, 
Najpodobniejszy do twarzy Chrystusa, 
Blask jej oswoi z światłością twe oczy, 
Że ujrzą w końcu samego Chrystusa. 
I na nią duchy lały deszcz radości. 
Stworzone wzlatać do tej wysokości, 
Że com wprzód widział, żadne tu widzenie Mnie nie wtrąciło w takie zadziwienie, 
Nie pokazało, jak ta światłość błoga Tak zbliżonego podobieństwa Boga. 
Miłość, co pierwsza, śpiewając, zstąpiła, 
Ave Maria gdy tę pieśń nuciła, 
Przed nią szeroko swe skrzydła rozpięła. 
Na tę pieśń boską, z miejsca, gdzie kto siedział, 
Wszelki duch święty chórem odpowiedział, 
Aż twarz jej świecić pogodniej zaczęła. O święty ojcze! 
Coś tu zszedł gotowy, 
Z twojej na wieczność tak słodkiej stolicy, 
Zgasić pragnienie moje z twej krynicy, 
Jaki to anioł, co takim spojrzeniem Pogląda w oczy niebieskiej królowej, 
Tak zakochany, że się zda płomieniem? Jeszcze wiedzenia żądza nieustanna Tak mi kazała zapytać świętego, 
Który od blasku Maryi wielkiego Piękniał jak gwiazda od słońca poranna. 
A on: W nim znajdziesz, co anioł mieć może, 
Łaskę i ufność w miłosierdzie boże. 
On to zniósł palmę dla Maryi w czasie, 
Kiedy nasz ciężar Bóg Syn przyjął na się. 
A teraz wytęż, ile wzrok dosięże, 
Jak będę mówił, oczy przenikliwe, 
Abyś mógł widzieć tego państwa męże, 
Arcypobożne, arcysprawiedliwe! 
Ci dwaj szczęśliwsze mają przeznaczenie, 
Bo są najbliżej przy tronie Augusty, 
Jak dwa rodowe tej róży korzenie. 
Po jej lewicy jest ojca siedzenie, 
Który zżuł owoc łakomymi usty, 
Aby ród ludzki pożywał gorycze. 
Po jej prawicy patrz w święte oblicze Ojca Kościoła, któremu jak bratu Chrystus przy swoim zdał Wniebowstąpieniu Klucze od tego tak pięknego kwiatu. 
Patrz, ten, co widział w proroczym widzeniu Bolesne czasy, a na tle ich łzami Spłakaną pięknej twarz oblubienicy Zdobytej krwawo włócznią i ćwiekami, 
Przy Piotrze siedzi, z pierwszym po lewicy Wódz ludu zasiadł w majestacie chwały, 
Ludu, co płochy, w grzechu skamieniały, 
Pożywał z nieba spadającą mannę. 
Patrz na siedzącą przeciw Piotra Annę, 
Jak wzrok szczęśliwa zatapia w kwiat róży, 
W lica swej córki, że oka nie zmruży W blasku światłości śpiewając Hosannę. 
Naprzeciw wielkiej rodziny Pradziada Łucyja siedzi, która twojej Pani, Ratuj go, rzekła, gdy twoja powieka Ściemniała w strachu na progu otchłani. 
Teraz, gdy twoich marzeń czas ucieka, 
Spoczniemy w miejscu, gdzie spocząć wypada, 
Jak dobry krawiec, który, ile staje Sukna do skroju, taką suknię kraje. 
I w Arcymiłość zatopimy oczy, 
Ile podobna, przeniknij jej płomień, 
Abyś twym okiem odbił jego promień, 
Jednak ażebyś nie pomyślał z trwogi, 
Że naprzód lecąc, cofasz się z pół drogi, 
Gdy myśl do lotu swe skrzydła roztoczy, 
Pomódl się do Niej, bo modlitwa jedna Dla cię przyczyną Jej łaskę wyjedna, I w ślad idź za mną myślą, duszą całą, 
By twoje serce z modlitwą zaczętą Przeze mnie od niej w niczym nie odstało. 
I począł mówić tę modlitwę świętą: 
Zakończenie. 
Modlitwa św. 
Bernarda. 
Matka Boska. 
Trójca Przenajświętsza. Dziewico, matko, córko twego syna, 
Najpokorniejsza i najwyższa w niebie, 
Przedwiecznej woli granico jedyna! 
Ludzka natura w tobie i przez ciebie Tak się podniosła, że z jej uszlachceniem Nie wzgardził stać się jej Stwórca stworzeniem W żywocie twoim, o Matko, 
Dziewico, 
Zatliłaś miłość, pod której gorącem Kwiat ten kielichem świecąc gęstolistym, 
Bujnie w pokoju rośnie wiekuistym. 
Tu jesteś łaski południowym słońcem, 
Na ziemi żywą nadziei krynicą. 
Niewiasto, twoja tak wielka potęga, 
Kto cię nie błaga, a po łaskę sięga, 
Bezskrzydłą żądzą ten w górę się wznosi. 
Dobroć twa wspiera nie tylko, kto prosi, 
Często przygiętych boleści ciężarem Uprzedza prośbę dobrowolnym darem. 
W tobie się łączy, miłosierdzia Pani, 
Pobożność, miłość, dobroć, szczodrobliwość. 
Oto ze świata najgłębszej otchłani On, który wchodząc na te niebios szczyty Widział koleją wszystkie duchów byty, 
Błaga cię, wzmocnij w łasce jego oko, 
Aby widzeniem wzniósł się tak wysoko, 
Gdzie ostateczna jest jego szczęśliwość. 
Ja, com goręcej takiej wzroku siły Nie życzył sobie, jak jemu tu w niebie, 
Wszystkie modlitwy moje ślę do ciebie, 
Błagając, oby daremne nie były! 
Niechaj on swojej śmiertelności błędy Za twą przyczyną jako mgły rozproszy, 
Aby mógł utkwić wzrok w arcyrozkoszy. 
Ty, która możesz, co chcesz, o Królowo! 
W nim twą opieką zwalcz krewkie popędy, 
Błagam cię jeszcze, po widzeniu takiem, 
Chciej w nim zachować chęć i wolę zdrową. 
Patrz, 
Beatrycze z błogosławionymi Składają ręce i całym orszakiem Modlą się, łącząc swe prośby z moimi. 
W mówcę przez Boga ukochane oczy Utkwione dały znać jako posły, 
Jak głos modlitwy dla niej jest uroczy, Potem na wieczne światło się podniosły, 
Trudno uwierzyć, że twór w takie słońce Zatapiał oczy tak przenikające. 
Do kresu wszystkich mych żądz, gdym z zapałem Zbliżał się, czułem, zdumion nie po mału, 
Jak stygł żądz owych cały żar zapału. 
Bernard z uśmiechem wskazywał mi gestem, 
Ażebym w górę patrzył, i patrzyłem Czując, że takim, jak być życzył, jestem, 
Bo wzrok mój wedle ducha przemienienia Był więcej czystym i wrażał spojrzenia Coraz to głębiej w arcyświatło żywe, 
Które jest jedno przez siebie prawdziwe. 
Wzrok mój był odtąd wyższy nad moc słowa: 
Słowo i pamięć zbytnim wysileniem Mdleją przed takim korząc się widzeniem. 
Jako widzący we śnie po minionym Marzeniu czucie swych wrażeń przechowa, 
Choć rys obrazu tonie w tle zamglonym, 
Takim ja jestem, bo moje widzenie Wionęło z duszy jak senne marzenie. 
A jeśli słodycz z niego urodzona Czuję, jak spada kroplami w to serce, 
Tak śnieg od słońca topnieje niezwłocznie, 
Tak się rozlecą, kiedy wiatr zadmucha Na wiotkich liściach spisane wyrocznie. 
Śmiertelną myślą, o niedościgniona, 
Wieczna światłości, wskrześ z mojego ducha, 
Cząstkę płomienia na twe podobieństwo, 
Zapal mój język, aby choć w iskierce Przekazał przyszłym pokoleniom gwoli Chwałę płomiennej twojej aureoli, 
Aby przez trochę wrażeń z mych uniesień, 
Przez trochę dźwięków odbitych z mych piesień, 
Świat łatwiej pojąć mógł twoje zwycięstwo. 
Wierzę na ranę palącą jak płomień, 
Jaką mym oczom zadał żywy promień, 
Że mógłbym nagle olsnąć, gdyby były Oczy się moje odeń odwróciły. 
Pomnę, jak wolą przezeń ośmieloną Dopótym wzroku wytężał potęgę, 
Aż go stopiłem z siłą nieskończoną. 
Obfita łasko! 
Przez którą tam śmiałem Tak oczy w wiecznej zatapiać światłości, 
Że czułem, jak w niej wzrok mój przetrawiałem: 
W jej głębokościach treść rzeczy widziałem Z miłością w jedną oprawionych księgę, 
Porozrzucanych kartami po świecie. 
Rzeczy, wypadki, ich różne własności, 
W księdze tej łączy taka jedność zwięzła, 
Jak w pączku kwiatu zieloność i kwiecie. 
Nawet powszechną formę tego węzła, 
Najmocniej wierzę, żem widział na oko, 
Bo gdy to mówię, radość niepowszedna Czuję, jak pierś mi wypełnia szeroko. 
W letarg mnie większy wtrąca chwila jedna, 
Niż świat dwudzieste i więcej stulecie, 
Odkąd na wielkie Neptuna zdziwienie Po morzach Argów pławiły się cienie. 
Duch mój tym światłem zachwycony żywem, 
Coraz się większym zapalał podziwem, A tej światłości skutek tak uroczy, 
Że niepodobna od niej zwrócić oczy, 
I patrzeć w inną rzecz z uwagą nową, 
Jeżeli dobro jako przedmiot woli Z nią się bezwzględnie i całe zespoli, Bo w nim jest tylko doskonałość, dzielność, 
Za krańcem jego błąd i skazitelność. 
Odtąd już słabszym stanie się me słowo, 
Aby rozwinąć moich wspomnień zwoje, 
Od głosu dziecka w pierwszym jego roku, 
Gdy jeszcze piersią wilży usta swoje. 
Nie, żeby wieczne to światło w mym oku Łamało promień z potężniejszą siłą, 
Które jest zawsze też same, jak było, Cała przyczyna leży w moim wzroku, 
Który, gdym patrzał, wzmacniał się tajemnie, 
Gdy się zmieniłem, sam się skaził we mnie. 
Widziałem w kształcie troistych obręczy W głębi najwyższej światłości trzy kręgi Troistej barwy, jednego rozmiaru, 
Odblask dwóch pierwszych był równej potęgi, 
Jak gdy się tęcza odbija od tęczy, 
Trzeci wiał z obu jakby ogniem żaru. 
Myśl chcąc wyrazić, czuję chrypkę w głosie, 
Od moich widzeń skrzydło myśli śmiałe Odległe więcej jak o niebo całe, 
A słowa moje tak karle i małe! 
Światłości wieczna, co w sobie zamknięta, 
Jedna pojmujesz siebie i pojęta Kochasz się w sobie, uśmiechasz się do siebie! 
Krąg, który, zda się, poczętym był w tobie, 
Jak promień światła w źrenicy złamany, 
Gdy po nim oczy moje przebiegały, 
Zdało się, patrząc, po środku miał w sobie Nasz obraz własną barwą malowany, 
Dlatego wzrok mój w nim utonął cały Jak geometra, co niespaniem blady Ślęczy nad kołem do zawrotu głowy I nie znajduje szukanej zasady, 
Stałem się takim na ten widok nowy! 
I chciałem widzieć, jak ten obraz społem Przystał do koła i złączył się z kołem, Lecz tam nie mógłbym wzlecieć skrzydłem własnym, 
Gdyby nie duch mój rażon światłem jasnym, 
W którym już jego żądzy nic nie drażni. 
Tu mdleje siła mojej wyobraźni, Lecz chęć i wola jako potoczone Koła zarazem w kolej swojej jazdy, 
Przez miłość w inną zwróciły się stronę, 
Miłość, co wprawia w ruch słońce i gwiazdy.
<|endoftext|>
Erato złotowłosa i ty, wdzięczna lutni, 
Skąd pociechę w swych troskach biorą ludzie smutni, 
Uspokójcie na chwilę strapioną myśl moję, 
Póki jeszcze kamienny w polu słup nie stoję, 
Lejąc ledwe nie krwawy płacz przez marmór żywy, 
Żalu ciężkiego pamięć i znak nieszczęśliwy. 
Mylę sie, czyli patrząc na ludzkie przygody Skromniej człowiek uważa i swe własne szkody? 
Nieszczesna matko jesli przyczytać możemy Nieszcześciu, co prze głupi rozum swój cierpiemy, 
Gdzie teraz twych siedm synów i dziewek tak wiele? 
Gdzie pociecha? 
Gdzie radość i twoje wesele? 
Widzę czternaście mogił, a ty nieszcześliwa I podobno tak długo nad wolą swą żywa Obłapiasz zimne groby, w których ach niebogo! Składłaś dziateczki swoje zagubione srogo. 
Takie więc kwiaty leżą kosą podsieczone Albo deszczem gwałtownym na ziemię złożone. 
W którą nadzieję żywiesz? 
Czego czekasz więcej? 
Czemu śmiercią żałości nie zbywasz co pręcej? 
A wasze prętkie strzały albo łuk co czyni Niepochybny, o Febe i mściwa bogini? 
Albo z gniewu bo winna, albo więc z lutości Dokonajcie, prze Boga, jej biednej starości. 
Nowa pomsta, nowa kaźń hardą myśl potkała: 
Dziatek płacząc, 
Nijobe sama skamieniała I stoi na Sypilu marmór nieprzetrwany, 
Jednak i pod kamieniem żywią skryte rany. 
Jej bowiem łzy serdeczne skałę przenikają I przeźroczystym z góry strumieniem spadają, 
Skąd źwierz i ptastwo pije, a ta w wiecznym pęcie Tkwi w rogu skały wiatrom szalonym na wstręcie. 
Ten grób nie jest na martwym, ten martwy nie w grobie, 
Ale samże jest martwym, samże grobem sobie.
<|endoftext|>
Płaczą cię starzy, płaczą cię i młodzi, 
Dwór wszystek w czerni prze cię, 
Kryski, chodzi, 
Abowiem ludzkość i dworstwo przy tobie W jednymże za raz pochowano grobie.
<|endoftext|>
Co bez przyjaciół za żywot? 
Więzienie, 
W którym niesmaczne żadne dobre mienie. 
Bo jeslić się co przeciw myśli stanie, 
Już jako możesz, sam przechowaj, panie! 
Nikt nie poradzi, nikt nie pożałuje, Takżeć, jeslić się dobrze poszańcuje, 
Żaden się z tobą nie będzie radował, 
Sam sobie będziesz w komorze smakował. 
Co ludzi widzisz, wszytko podęjźrzani, 
W oczy cię chwali, a na stronie gani. 
Nie słyszysz prawdy, nie słyszysz przestrogi, 
Być wierę miały uróść na łbie rogi. 
Uchowaj Boże takiego żywota, 
Daj raczej miłość, a chocia mniej złota!
<|endoftext|>
Jako oliwka mała pod wysokim sadem Idzie z ziemie ku górze macierzyńskim szladem, 
Jeszcze ani gałązek, ani listków rodząc, 
Sama tylko dopiro szczupłym prątkiem wschodząc, Tę, jesli ostre ciernie lub rodne pokrzywy Uprzątając, sadownik podciął ukwapliwy, 
Mdleje zaraz, a zbywszy siły przyrodzonej, 
Upada przed nogami matki ulubionej. 
Takci sie mej namilszej Orszuli dostało: 
Przed oczyma rodziców swoich rostąc, mało Od ziemie sie co wznióswszy, duchem zaraźliwym Srogiej śmierci otchniona, rodzicom troskliwym U nóg martwa upadła. 
O zła Persefono, 
Mogłażeś tak wielu łzam dać upłynąć płono?
<|endoftext|>
Przyszedł chłop do biskupa chcąc się rozwieść z żoną. 
Pytają go: „Czemuż tak w oczu twych mierzioną?” „Atolim jej nie zastał dziewicą, ksze miły!” A biskup mu zaś powie: „O błaźnie opiły, 
Przychodzi to na króle i wysokie stany, 
A nie przynoszą takich plotek przed kapłany. 
I ty, chłopie, jeslić się tak dziewice chciało, 
Mogłeś do Kolna jechać: tam ich jest niemało.”
<|endoftext|>
Jakoby też rok bez wiosny mieć chcieli, 
Którzy chcą, żeby młodzi nie szaleli.
<|endoftext|>
Do miłości Długoż masz, o Miłości, frasować me lata? 
Czy podobno przed czasem chcesz mię zgładzić z świata? 
Nie tegoć zasłużyły wdzięczne rymy moje, 
Które od umarzłego morza imię twoje Rozniosły aż do brzegu murzyńskiej granice Gdzie wieczny znój panuje i wieczne cieplice. 
A ty mię za to zabij, o rozbój ca srogi, 
Aby nie tylko Orfeus wysławiając bogi Był piorunem trozębym z wysoka przerażon, 
Ale i ja od ciebie za swoję chęć skażon. 
Jednak: abo nie każda krwawa twoja rana, 
Abo znośna niewola u wdzięcznego pana. 
Tak li ty chcesz, tak li to niesie szczęście moje, 
Nie chcę przeć, mam czym cieszyć smutne serce swoje. 
A ty, przebóg, nie zajrzy, gniew li to twój czuję, 
Łaskę li, niech do śmierci tę jednę miłuję!
<|endoftext|>
Szczęśliwą elekcją anno przeznaczeniu boskiemu przypisujący Chwalcie Pana wszystkie narody! 
Śpiewaj mu i dziękuj z radością słowiańskiego Lecha pokolenie. 
Niech się po równinach polskich tubalne echo rozchodzi, a odgłos wesołego vivat! niechaj niebiosa przebija. 
Żyje Bóg stwórca nasz króle podający, niech i król długowiecznie żyje, od Boga podany. 
Którego nie żywot niewieści albo marna kolebka na tronie posadzi, ale wola Boga zastępów, przez głosy mnogiego rycerstwa panem uczyni. 
Nie przekupieni elektorowie, nie wymyślne praktyki albo subtelność jaka, ale najlepszego spośród siebie kreski szlachetnego ludu obrały. 
Ciesz się od wieku wolna Sarmacjo, któraś pod panowaniem obcych, jak w przysłodzonem wędzidle, w nieznacznej zostawała niewoli. 
Radujcie się mężowie polscy, że ze krwi waszej otrzymaliście Pana, którzy obierając cudzoziemców, dotądeście sami siebie niegodnymi berła sądzili. 
Weselcie się płodne matrony, że synom waszym, przy staropolskiej cnocie, mniej potrzebna zagranicznych języków umiejętność, kiedy z królem ziomkiem po polsku doskonale się rozmówią. 
Podnoś głowę sprawiedliwości święta: bo już sądzącemu królowi, ojczystych praw tłumaczyć nie trzeba. 
Cnoto i poczciwości, wiem żeć miło, bo nie może ten Pan występkom być przyjazny, którego dobroć nad rówienniki wywyższyła. 
Zakwitnij sławo polska, i rozjaśnij teraz, kiedy nad bisurmańskim miesiącem znamię zbawienia wywyższone. 
Ale i ty, wolności nasza, wielbij Imię boskie, które zdarzyło, że przez wolną elekcją obraliśmy upodobanego niebu. 
Że w huku, i w odgłosie tak siłu zgromadzonych głów, a wszak i na górze Synaj we grzmocie i biciu piorunów, podawał Bóg Izraelowi zakon i zakonodawcę. 
Tak przystało i dającemu Bogu ogłosić dobrodziejstwo swoje, i biorącemu ludowi nie zaniechywać powinnej wdzięczności. 
Niechajże teraz nie mówią królestwa pod monarchami zostające: nadzieja nasza w niemowlęciu, piersi matki swojej ssącem. 
Ale niech mówi z przyległemi prowincjami Polska: nadzieja moja w Bogu, który mi króle podaje, znając mię dziedzictwem swojem. 
Pan jest podawcą moim, opiekunem i stróżem, a chociażem tak mówi Polska przez wojny obnażona z ozdoby, mocen jest pierwszą mi przywrócić krasę. 
Nie potrzebuje on na wojnę posiłków, gdyż u Niego i mucha kiedy każe żołnierzem, i z żab wojska zaciąga przeciw Egiptowi. 
Z woli Jego wybije anioł wojska Sennacherybowe, albo jak we Francji, dziewczysko jedno potłucze mocarze angielskich. 
Tenci jest dzień, który uczynił i postanowił Pan obrania króla naszego, niechajże Jemu samemu podawcy będzie cześć i chwała na wieki wieków. 
Chwała Ojcu i Synowi, i Duchowi świętemu. 
Jako była na początku, tak i teraz, i zawsze, i na wieki wieków. .
<|endoftext|>
Przy kielichu Niechaj kto wzdycha do zbytków, 
Jest coś droższego od złota, 
Nie żądam wielkich pożytków, 
Niech żyje przyjaźń i cnota! 
Tu myśli nasze mieszamy, 
W napoju, który pijemy, 
Jednego człeka składamy, 
Bo jedną duszą żyjemy. 
To u mnie pierwsza przewaga, 
Kochać się, to pierwsza rada, Przyjaźnią wszystko się wzmaga, Niezgodą wszystko upada. Niech kłótnia szuka swej zguby! ręka z ręką się łączy, 
Oto przyjacielskie śluby, 
Które śmierć chyba zakończy.
<|endoftext|>
Do Jędrzeja A cóż radzisz, 
Jędrzeju? Wszak mogę w twe uszy Beśpiecznie wszytko włożyć, co mi serce kruszy. I sam już baczyć możesz, że moje posługi U tej paniej nieważne, które zna czas długi I stateczne, i wierne, a kiedy by chciała Prawdę mówić, rychlej z nich cześć niż lekkość miała. 
Jakiem ja dary dawał? 
Jakiem rymy składał? 
A dziś mię wstyd: bom więcej, niż było, przykładał. 
Równałem często jej płeć ku rumianej zarzy, 
A ona kramną barwę nosiła na twarzy. 
Chwaliłem jej niegodne chwały obyczaje, 
Więc mi też mą nieprawdę fałszem dziś oddaje. 
Przeto póki gniew świeży w mym sercu panuje, 
Póki człowiek swą krzywdę i wzgardzenie czuje, 
Ratuj mię, jako możesz, a wyrwi z niewoli! 
Nie wiesz, jako niewdzięczna miłość w sercu boli.
<|endoftext|>
Oko śmiertelne Boga nie widziało, 
Prózno by sie tym kiedy chłubić miało. 
Lecz On w swych sprawach jest tak znakomity, 
Że naprostszemu nie może być skryty. 
Kto miał rozumu, kto tak wiele mocy, 
Że świat postawił krom żadnej pomocy? 
Kto władnie niebem? 
Kto gwiazdami rządzi, 
Że sie z nich żadna nigdy nie obłądzi? 
Za czyją sprawą we dnie słońce chodzi, 
A miesiąc świeci, kiedy noc nadchodzi? 
Każdy znać musi krom wszelakiej zwady, 
Że sie to dzieje wszytko z Pańskiej rady. 
Jego porządkiem Lato Wiosnę goni, 
A czujna Jesień przed Zimą sie chroni. 
Ten opatruje, że morze nie wzbierze, 
Choć wszytki rzeki w swoje łono bierze. 
A to nas namniej niechaj nie obchodzi, 
Że nad niewinnym czasem zły przewodzi Albo że gorszy świat po woli mają, 
A dobrzy rychlej niedostatek znają. 
Wszystko to Pan Bóg wywróci na nice, 
Jeno kto wejźrzy w Jego tajemnice, 
Jako na koniec zły przedsię wypada, 
A dobry w Jego Majestacie siada. 
Toć grunt wszytkiego, bysmy Boga znali, 
A Jemu sprawę wszego przypisali. 
Kto sie za czasu tego nie napije, 
Człowiek na świecie niepobożny żyje. 
Tego swych dziatek, starszy, nauczajcie, 
To wychowanie synom waszym dajcie, A niech nie będą nazbyt pieszczonemi, 
Niech przywykają spać na gołej ziemi. 
A skoro który doroście swej miary, 
Niechaj sie w polach ugania z Tatary, 
Niech wzdycha żona mężnego tyranna, 
Patrząc nań z murów, i dorosła panna. 
Niestetyż, by ten najeznik tak młody Nie popadł jakiej znakomitej szkody, 
Jesli gdzie na lwa nieborak ugodzi, 
Który po szyję we krwi ludzkiej brodzi. 
Przed śmiercią żaden schronić sie nie może I pierzchliwemu prędkość nie pomoże. 
Azaż nie lepiej sławy swej poprawić Niż, prózno siedząc, w cieniu wiek swój trawić? 
Męstwem Achilles, męstwem Hektor słynie, 
A ich pamiątka wiecznie nie zaginie, Męstwem Alcydes do nieba sie dostał I Polluks bogiem nieśmiertelnym został.
<|endoftext|>
Do Wojtka I owszem, miły Wojtku, zjednaj się z tą panią, 
Niech nie woła za tobą ani też ty za nią! 
Chwalę cię, że tam w sercu nie chcesz nic zostawić, 
Ale zaraz przyjaźni skutkiem chcesz poprawić. 
Idź co rychlej, boć wieczór, a tego jednania, 
Ile po rzeczy baczę, będzie do świtania.
<|endoftext|>
Nie z Messany, nie z Argu tu, zapaśnik, stoję, 
Spartę sławną ja mienię za ojczyznę swoję. 
To fortelni, ja, jako słusze na krew miłą Lacedemońskich synów, mam zwycięstwo siłą.
<|endoftext|>
Spowiedałem się księdzu na jubileuszu Fraszek swoich. 
Ledwo to dójdzie jego uszu, 
Upewnił mię po śmierci za nie czyścem długim. 
Skrupulat to. 
Znowu się spowiedam przed drugim. 
Aż ten baje o piekle. 
Tam do kata, rzekę, 
Wolę, że się oczyszczę, niżeli upiekę. 
Więc wróciwszy do domu na onę pokutę, 
Każę sobie założyć na kominie hutę. 
Jeszcze się z nimi żegnam, ba, i nie bez żalu, 
Nim je na swoje miejsce wyprawię do palu. 
Aż mój stary przyjaciel we drzwi zakołace. 
Do takiejli zniewagi twoje przyszły prace? 
Nie czyń tego, 
Wacławie! o Muzy gra chodzi. 
Wierzcie mi, żeć to u nich na potym zaszkodzi. 
Z początku świata były były żarty, 
Byle w nich Bóg miał pokój. 
Czyli twoje karty Treny tylko a wojny? 
Wiesz, że raz pogodno, 
Drugi dżdżysto, raz ciepło, a drugi raz chłodno, Raz dniem, drugi raz nocą niebo świat przeplata. 
Podobała się Bogu taka alternata. 
W twych księgach bodaj ten mnich i z swoją przestrogą! Przy poważniejszych rzeczach fraszki ujść nie mogą? 
Sławnym wierszem z żabami Homer wojny mysze, 
Nikczemnego komara Wirgiljusz pisze. 
Czytałeś Klaudjusza w uczonym Senece? 
Synezjusz łysinę, 
Plutarch tak dalece Świerczka chwali, 
Heinsius, niżeli ci zdrowszy W rozumie chrześcijanin, księgę pisał o wszy, Wielką Naso miłości część swych rymów święci. 
Czytają i ludzie to oddają pamięci, 
Co my żartem piszemy, chociaż nas stąd winią, 
Toż sami księża, prawda, że nie wszyscy, czynią. 
Źdźbła wyjmują, sami w oku mając kłody, 
Bez małaby nie lepiej sobie radzić wprzódy. 
Szkoda palić, lecz, wedle najpierwszej spowiedzi, 
Niech przeczyści i niechaj autor je przecedzi. 
Precz plugawe paskwile, precz przymówki głupie Acz dziś ludzie na słowa połykają ślinki, Pewnieć ich nie zawstydzą najgorsze uczynki. 
Dałem sobie rozradzić, czemubyśmy radzi, 
Wskok słuchamy, próżno się na racyje sadzi.
<|endoftext|>
Możem się nie owszejki skarżyć na te lata, Jakokolwiek, jest przedsię godności zapłata. 
Jędrzej Bzicki w tym grobie leży położony, 
Który acz nie w majętnym domu urodzony, 
Jednak za dowcipem swym, którym go był hojnie Bóg obdarzył, a on im szafował przystojnie, 
Był wziętym u wszech ludzi, siedział w pańskiej radzie Co mu więtszą cześć niosło niż złoto w pokładzie. 
Do Turek posłem chodził, labirynty prawne, 
Jeśli jednemu w Polszcze, jemu były jawne. 
Umarł prawie na ręku u życzliwej żony I leży pod tym zimnym marmorem zamkniony.
<|endoftext|>
Na wyjezdnem pod Wiedeń najjaśniejszemu Janowi Trzeciemu, królowi polskiemu, panu miłościwemu Panie, w mocy Twojej rozweseli się król, a w dziełach wybawienia Twego wielką mu dasz do radości przyczynę. 
Oto bohater do boku przypasuje miecz, aby wojował za Imię Twoje, bierze herbowną tarczę, aby odprawiał wojny pańskie. 
Już na dzielny koń wsiada, i na rączym pegazie puszcza się w drogę, daj, 
Panie, rycerzowi Chrystusowemu szczęśliwe wszędzie powodzenie. 
Przyjmij żądanie serca jego, które do Ciebie z góry upodobany wypuścił, i nie racz mu odmawiać, o co Cię prosił przed obrazem matki Twojej. 
Boś go uprzedził natchnieniem, aby upadłe dźwigał chrześciaństwo, dajże mu i dalej moc dokazowania skutkiem, któryś wzniecił dobrą wolą, ratowania w umyśle. 
Kiedy zdrowie i żywot za bracią swą niesie, przyjmijże, 
Panie, ofiarę tę, a uprzedź go w błogosławieństwie. 
Oto bowiem bestia, która z nieba gwiazdy zmyka, na lud Twój paszczękę rozdarła, pomóż mu, o Boże, aby tak wielogłowę hydrę ręka jego stłumiła. 
Już bowiem czterdzieści dni blisko, jako ten Goliat wyzywa lud boży na rękę, a nie obrał się nikt, kto by się oparł najezdnikowi. 
Pierworodny Eliab milczy, ale i drudzy poniemieli, poszczęść, 
Panie, 
Dawida, że ugodzi kamieniem w czoło tego zuchwalca. 
Bo on w Tobie, i w mocy Twojej ma nadzieję, o Najwyższy! 
Niechże przez ten instrument prawica Twoja zgładzi narody, które Cię w nienawiści mają. 
Który najsłodszego Imienia Jezus językiem nie wzywa, ten od szabli wojującego króla niechaj starty będzie. 
Umocnijże, 
Panie zastępów, ręce jego, i drogę do boju idącego prostuj, a przystawiony anioł niech w niebezpieczeństwie mocnym puklerzem piersi jego zakłada. 
Pójdźże szczęśliwie, królu, w mocy Boga zastępów, który w ognistym słupie przed tobą pójdzie, we dnie i w nocy. 
Chwała Ojcu i Synowi i Duchowi świętemu etc.
<|endoftext|>
Podobną grę w dysputach widzimy tej pile, 
Póty pięknie, póki są w równej strony sile, Jeśli która słabieje, poniechawszy piłki, 
Ciska, wziąwszy do ręki kamień na posiłki. 
Że choć racyje po nim, gdy chodzi o zęby, 
Woli duższy paszować, woli zwinąć kłęby. 
Zła sprawa z dzisiejszymi wierę teologi. 
Ja nań argument, a on stawia na mię rogi. 
Lepsza u mnichów, gdzie się w dyspucie zajuszą, 
Zaraz ich z chóru trąby abo bębny głuszą. 
Że wojskowa muzyka gra tryjumf obiema, 
Który piłę upuścił, nie znać między dwiema. 
Niech zdrów dobosz wołową tłucze pałką skórę, Wolę, niż mieć od jego rogów w swojej dziurę.
<|endoftext|>
Trudna rada w tej mierze, przyjdzie sie rozjechać, 
A przez ten czas wesela i lutnie zaniechać. 
Wszystka moja dobra myśl z tobą precz odchodzi, 
A z tego mię więzienia nikt nie wyswobodzi, 
Dokąd cię zaś nie ujźrzę, pani wszech piękniejsza, 
Co ich kolwiek przyniosła chwila terazniejsza. 
Już mi z myśli wypadły te obecne twarzy, Twoje nadobne lice jest podobne zarzy, 
Która nad wielkim morzem rano sie czerwieni, 
A z nienagła ciemności nocne w światłość mieni, Przed nią gwiazdy drobniejsze po jednej znikają I tak już przyszłej nocy nieznacznie czekają. 
Takaś ty w oczu moich, szczęśliwa to droga, 
Po której chodzić będzie tak udatna noga, Zajźrzę wam, gęste lasy i wysokie skały, 
Że przede mną będziecie taką rozkosz miały: 
Usłyszycie wdzięczny głos i przyjemne słowa, 
Po których sobie teskni biedna moja głowa. 
Lubeż moje wesele, lubeż me biesiady! 
Mnie podobno już prózno szukać inszej rady, 
Jeno smutnego serca podpierać nadzieją, W nadzieję ludzie orzą i w nadzieję sieją. 
A ty tak srogą nie bądź ani mię tym karzy, 
Bych długo nie miał widzieć twojej pięknej twarzy.
<|endoftext|>
Ofiara Ten pas Greta, podstarzawszy sobie, 
Poświęciła, można Wenus, tobie. 
Tomku złoty, twoja wie kaleta, 
Skąd dostała tego pasa Greta!
<|endoftext|>
O Hannie Tu góra drzewy natkniona, 
A pod nią łąka zielona, Tu zdrój przeźroczystej wody Podróżnemu dla ochłody, Tu zachodny wiatr powiewa, 
Tu słowik przyjemnie śpiewa Ale to wszytko za jaje Kiedy Hanny nie dostaje.
<|endoftext|>
By wedla cnót i godności Grzebiono umarłych kości, 
Przyszłoby dziś leżeć tobie W złotym, 
Podlodowski, grobie. 
Teraz cię licha mogiła Znacznego męża przykryła, 
Ale sława sięga nieba, Nie z grobu cię sądzić trzeba.
<|endoftext|>
Z dwóch zodyacznych znaków sformowany Kawaler z serca, a bohatyr z miny, 
Nie zmierza w tarczą, nie strzela do ściany, Gdzie strzeli, płoną ogniem domy, młyny: 
Wodnik na wodzie, i strzela, i pali, 
Strzelec na lądzie, któż go nie pochwali?
<|endoftext|>
Westchnienie do Pana Boga na powstanie z grzechu prawdziwe Z głębokości wołałem ku Tobie Panie, ku Tobie Boże z padołu płaczu i z turmy mizerii. 
Bo nie masz na świecie, kto by wspomógł albo upadłego podźwignął, zjadła zazdrość, omylna przyjaźń, chciwość nienasycona, którzy się w offertach świadczą bliźniemu z uczynnością, tych serca i ręce najbardziej na zdradzie stoją. 
Tak człowiek człowiekowi wilkiem, względem dobrego mienia, dopieroż dusza od chytrych nieprzyjaciół w twardem oblężeniu zostaje. 
Ciało domownik zły, wala się w błocie nieprawości, jako wieprz tyjąc młótem rozkoszy. 
Świat niby gospodarz machiny tej oszustem jest, gdy nas, próżną chwałą zwiedzionych, jak łątki jakie pokazawszy, nagle do kosza zmyka. 
Czart miejsca, które sam utracił, zazdroszcząc: albo burzy ciało przeciwko duchowi, albo ducha kusi niedobrych myśli podnietą. 
Teć są kajdany, któremi mię okowanego posadził grzech w ciemnicy głębokiej, skąd jeżeli Pan nie wydźwignie, tom ja na wieki synem zatracenia. 
Ej duszo moja, nie odwłuczaj zbawienia, które przed Tobą, nie tylko gotów Zbawiciel, ale też i ręce wyciąga z krzyża na podźwignienie twoje. 
Oto woła: 
Pódźcie do mnie, którzy pragniecie, a ja posilę was, u mnie żywej wody źródło jest, na żywot wieczny pryskające. 
Jeżeli mało na tej wodzie, aby pragnienie ugasiła, owóż z ciała pokarm, ze krwi napój, doskonałe w najcięższym głodzie posilenie. 
Prawdać to, o Panie, że z Ciebie, w Tobie i przez Cię najpewniejsze zbawienie, ale wielkość popełnionych złości, poczuwając, co zasłużyła, od tej zbawiennej prezerwatywy stroni. 
Czyni nadzieja ufność w nieprzebranem miłosierdziu Twojem, ale skancerowane grzechami sumienie sprawiedliwość trwoży. 
Zginąłem syn marnotrawny, dokąd się obrócić nie wiem, jednak uważając litość i dobroć Pańską, apeluję do miłosierdzia. 
Bo lubo Pan w sądach skryty, w sprawiedliwości groźny: ma jednak trybunału swego asystentkę, nad upadłymi politowanie. 
On gdy pokutujem, odpuszcza, gdy się nawracamy, przyjmuje, jeżeli pokutę odwłóczemy, nie chcąc śmierci grzesznego, cierpliwie czeka poprawy. 
Nie przyszedł bowiem powoływać sprawiedliwych, ale upadłych, i opuszcza trzodę owiec, a szuka jednej dobry Pasterz zginionej. 
Nie tylko nie gardzi głosem grzesznika, gdy o pomoc do niego woła, ale i najmniejsze pokutującego westchnienie bez odwłoki przyjmuje. 
Więc i ja w tych okowach nieprawości zostając, do Niego wołam: 
Panie pospiesz się ku ratunku memu. 
Przybądź mi Boże ku wspomożeniu, a odkuj pęta grzechowe, w których uwikłany nie mogę wzlecieć do Ciebie, któryś jest na wysokości. 
Tymczasem niż mi pióra bogomyślności odrosną, czołgać się będę do krzyża, w którym najpierwsze nieprzyjaciół dusznych zwycięstwo. 
Do krzyża tego świętego, na którym orator Chrystus najpierwszą miał do Ojca niebieskiego przemowę, 
Ojcze odpuść im, bo nie wiedzą co czynią. 
Ten tedy spółistotny Ojcu, który chciał i mógł odpuszczenie dać, ufam mocno że i ze mną dla krzyża i krwi swojej uczyni miłosierdzie. 
Chwała Ojcu, i Synowi, i Duchowi świętemu etc.
<|endoftext|>
Kto we drzwi kolace? Ja. Znam, żeś człek, po mowie Wiem, że nie bydlę, ale nie wiem, jak się zowie. Ubogim jest, odpowie, w imię Boże proszę. 
Naliczywszy podaję ze drzwi mu trzy grosze. 
Aż on za mną do izby wszedszy siędzie śmiele. 
Pytam, dlaczego z ludźmi nie siedzi w kościele? 
Drab straszny z opalonym na dwie ręce drągiem. Jużem tam był i waszeć nie zbędziesz szelągiem. 
Zedrwiałem, sam jak palec zostawszy we dworze, 
Chorym będąc, więc oknem patrzę na podworze, Patrzę ku kościołowi, próżna wszędzie ścieżka. 
Toż dobywszy wytrzęsę na stół wszytko z mieszka. Nężci, rzekę, coś zastał, pojźry na mnie krzywo, Schowajcie sobie, panie! szelągi na żniwo, Ja nic za nie nie kupię, orciskiem mnie którem Darujcie. 
Wspomnę sobie tu o samowtórym Kucharzu. Poczekajże, rzekę, miły bracie, 
Choćciby szelągami dosyć kopa na cię, 
I wrzeczy mu po orty wychodzę do sieni. 
Tymczasem pozrzucawszy kucharzom pieczeni, 
Z gorącemi rożnami i sam oszczepisko Z pieca porwawszy, każę iść przy sobie blizko. 
Widząc ich, drab wstał z ławy, myślę, co z nim zrobić, Nie zdoleją mu ci dwaj, jeśli każę go bić, Ja niewiele pomogę, bom na nogi słaby. 
Kładąc nazad szelągi: widywałem draby I żołnierz jeżeli w dom szlachecki przyjedzie, 
Aż go prosi gospodarz, za stół nie usiędzie. 
Chce do drzwi. A po cóż się, panie bracie, kwapić? 
Nim szkatułę przyniosą, wódki by się napić. 
Twoja rzecz, francie, siedzieć z babami pod kruchtą. 
Przy mnieś siadł, przed kucharzem wstałeś i przed kuchtą? 
Małoć trzy grosze, mało szelągami kopa. 
Tu kucharz weźmie go na rożen jako skopa I kiedy się z kuchenną bierze k niemu dzidą, 
Aż też słudzy z kościoła, aż hajducy wnidą, 
Toż draba zaraz za łeb wezmą do łańcucha. 
Zabić grzech, niebezpieczna drażnić złego ducha. 
Wziął już, myślę, po grzbiecie suchych razów kilka, 
Bo go w sieni jako psi obracali wilka, 
I kudły co z większego na głowie przerzedzą. Biegaj chłopcze, niech siedzi, aże się najedzą, Że usiadł nieproszony przy panu we dworze, 
Tylko mu niechaj katem pogrożą w gąsiorze. 
Kto inszych straszy, którzy nie mogą mu zdużać, 
Nic słuszniejszego, jako strachem go napużać. 
Orta potem, co się go napierał, odważę, 
I wypuścić złodzieja na szubieńcę każę. 
Jeśliż bestyja, która przed kupą ucieka, 
Porwie się na jednego, choć z orężem człeka, 
A jakoż drab zuchwały, mając czas po temu, 
Nie ośmieli się człeku dokuczyć choremu? 
Przeto moim przykładem niechaj każdy wie, że Pan Bóg, jako przypowieść, strzeżonego strzeże. 
Nie chodź daleko w pole z próżnemi rękoma A czeladź rozesławszy sam nie siadaj doma.
<|endoftext|>
Strzeżesz się moich fraszek, mój dobry starosta, 
A ja tobie zaś na to tak powiadam sprosta: 
Kto w mych fraszkach, już może nie zaźrzeć by kąska Biskupom, którzy stoją u świętego Frącka.
<|endoftext|>
Nie nowina to Strusom na wszelaką trwogę Ciały swymi zawalać złym pohańcom drogę, Tak dziad zginął, tak ociec, tak moi stryjowie, Tenże upad i mojej naznaczon był głowie, 
Bom legł we krwi pogańskiej, a kto mię żałuje, 
Znać, że nie wie, jako śmierć ućciwa smakuje. 
Stanisław Struś tu leżę, nie wchodź, poganinie! 
Sprawiedliwa waśń i po śmierci nie ominie.
<|endoftext|>
Coć wymyślili ci heretykowie? Bo tak filozof luterana zowie. Łazarz on święty, kiedy znowu ożył, 
Napisał księgi, w które wszytko włożył, 
Cokolwiek widział albo co i słyszał Na onym świecie, gdy pod ziemią dyszał. 
Ale ich nie chciał pokazać nikomu, 
Ani obcemu, ani swoim w domu. 
Aż gdy miał umrzeć, natenczas tam wskazał Po filozofa i temuż ukazał One swe księgi, ale zawiązane I nadto jeszcze zapieczętowane. 
I rzecze kniemu: „Ja śmierć bliską czuję, 
A tak cię tymi księgami daruję, 
Gdziem wszytko włożył, com widział i słyszał Na onym świecie, gdym pod ziemią dyszał. 
Ale cię proszę, byś ich nie otwierał, 
Aż kiedy także sam będziesz umierał. 
Bo tam nic nie masz, czego żywym trzeba: 
Wszytko się plecie coś około nieba. 
Przeto tymczasem inszych rzeczy pytaj, 
A moje księgi przy skonaniu czytaj! 
A przeczytawszy oddasz je drugiemu Filozofowi także uczonemuTen pas Greta, podstarzawszy sobie, 
Poświęciła, można Wenus, tobie. 
Tomku złoty, twoja wie kaleta, 
Skąd dostała tego pasa Greta!, 
I tak do końca niech się podarzają, 
A przed skonaniem tylko je czytają!” Tamże przywiedzion mój filozof ktemu. 
Że przysiągł dosyć uczynić wszytkiemu. 
Łazarz w tym skonał, wziął filozof księgi, 
Dawno by w nich był, by nie dla przysięgi, Owa tak długo leżał w tym rosole, 
Że one księgi rozłożył po stole, 
Pocznie wartować, ali papier goły: „Ba to pry pismo nie z głębokiej szkoły.” Więc, jako czytał, tak też trzymał o tym I podał drugim filozofom potym.
<|endoftext|>
Dobrowolna popełnionych występków spowiedź Błogosławieni, którym odpuszczone są nieprawości i których przestępstwa Pan Najwyższy w wieczną puścił amnistyją. 
O szczęśliwy człowiecze, któryś przed obliczem boskiem przez grzechu znaleziony, a czystego sumnienia, i najmniejszą obrazy jego nie nadpluskałeś makułą. 
Niepodobnać, kto się człowiekiem urodził, bez grzechu być, ale insza jest mieć wady powszednie, insza na główne urażonego majestatu zarabiać kryminały. 
Otom ja, mizerak taki, którym dla tego tylko żył, żebym grzeszył, a grzeszył nie tak z ułomności, jako z rozmyślnego zakonowi nieposłuszeństwa. 
Jam się Pana stwórce mego zaparł, a codziennie chleb z ręku Jego biorąc, zdradliwiem odstąpił dobrodzieja mego. 
Jam rzekł w sercu mojem: nie masz Boga nagradzającego i karzącego, a próżną chlubę, marny zysk, znikomą rozkosz za Boga miałem. 
I stałem się jako zbieg jeden przechodzący do nieprzyjaciół, i tam szukający obrony, gdzie mię pewna czekała zguba. 
A imem dłużej milczał, tem ciężej rozpacz i nadzieja alterowały mię. 
Zaczem we dnie i w nocy obciążyła się nade mną bojaźń kary, a wrzód niebezpieczny jątrzył się, gdy go wewnątrz toczył robak sumnienia. 
Obracałem się w ściśnieniu i dolegliwości mojej na wszystkie strony, upatrując, kto rozjątrzonej rany wyjmie mi ciernie. 
Nie znalazł się nikt, kto by mi poradził, abo kto by na skancerowane sumnienie o pewnem powiedział lekarstwie. 
Atoli przecie odetchnąłem, wspomniawszy, że dobry Pan, 
Pan w litości nieprzebrany i który przyszedł grzesznych zwoływać. 
Poszedłem z chęcią do Niego, a oznajmiwszy grzech mój, nie taiłem przestępstwa mego. 
Zgrzeszyłem przeciw Tobie, o stróżu ludzki! 
I czemuż wzdy cierpisz mię przeciwnym sobie? 
Zdradziłem Pana, ale tej zdrady bardziej niż zguby własnej żałuję, i więcej mię niewdzięczność moja trapi niż zasłużona śmierć przed oczyma. 
Przyjmże, o Boże, spowiedź winowajce twego, a racz miłościw być niezbożności upokorzonego. 
Ty bowiem i jawnogrzesznikowi za uderzeniem się w piersi odpuszczasz winę, i za jedno wyznanie łotrowi otworzyć raj obiecałeś. 
Ty bądź ucieczką moją w utrapieniu, o Boże, nadziejo moja! 
Wyrwij mię od tych, którzy mię oblegli. 
Siła jest biczów na grzesznika, ale ufającego w Panu miłosierdzie ogarnie. 
Chwała Ojcu i Synowi i Duchowi świętemu. 
Jako była na początku, tak i teraz, i zawsze, i na wieki wieków. .
<|endoftext|>
Nie frasuj sobie, 
Mikołaju, głowy, 
Kto ma być królem: już dekret gotowy Przed Bogiem leży, nie piórem pisany, 
Lecz w dyjamencie twardym wykowany. 
Nie z pół- lub nocy, lub dnia, nie ze wschodu Ani czekajmy pana od zachodu, Ten królem będzie, kogo Bóg mianuje, 
Łatwie On ludzkie serca spraktykuje. 
Tenże mimo znajomsze sąsiady, 
W śmiech obrociwszy nasze płone rady, 
Przywiódł był króla z dalekiej krainy, 
Po którym wrychle miał usieść kto iny. 
Gdzie ony złote góry nieprzebrane? 
Gdzie Gaszkonowie i wojska ubrane? 
W co poszły działa i nasze turnieje? 
Wiatrem nadziane puknęły nadzieje. 
Fortuna nawy na morzu sprawuje, 
Fortuna w bitwach zwycięstwem szafuje, Onej rakosze i sejmy słuchają, A ludzkie rady wspak sie obracają. 
Precz krasomowce! 
Wywody na stronę! 
A my gdzie w polu na słupie koronę Zawieśmy złotą, jesli nie mędrszemu, 
Niech ją da Szczęście przynamniej rętszemu.
<|endoftext|>
Nie wybiraj, junochu, oczyma,
Ale słuchaj cichyma uszyma.
Przeradzi cie, junochu, kowanie,
A i ono liczka wychowanie.
Każdać panna po licu rumiena,
Ale patrzaj być była domowa.
<|endoftext|>
Żebyś do szkoły nie po wszytko chodził, 
Ale sam czasem drugiemu pogodził, 
Wielką mieć pomoc z tych ksiąg, gościu, będziesz, 
Gdy nad łacińskim językiem usiędziesz. 
Nie bądźcie hardzi swym żakom, mistrzowie, 
Wszystko tu najdzie, co wy macie w głowie.
<|endoftext|>
Miej, 
Książę, niedoszłego żniwa różne snopy. 
Znam, żem nie był na skale ślicznej Kalijopy I nie wiem, kędy płyną kastalijskie zdroje: 
Tyś mój Febus, tyś, 
Książę, 
Hipokrene moje. 
Ty mi ducha dodawasz, ty wyjmujesz z ceny Tych, co teraz ubogie biczują Kameny. 
Tobie jeśli w smak będą moje głuche strony, 
Jasne głową wyniosłą przesiągłem tryjony.
<|endoftext|>
Pójdźcie, radujmy się Panu, śpiewajmy Bogu, zbawicielowi naszemu, uprzedźmy oblicze Jego z dziękczynieniem, a przez pieśni i hymny wychwalajmy niewysłowioną dobrotliwość Jego. 
Albowiem Pan jest Bóg wielki, który czyni wszystko z niczego, i król możny, który z ostatniej toni zgubionych wyratować może. 
Ten cię, zdesperowany Wiedniu, wydrze z ręki olbrzyma za gardło cię trzymającego, i zrazi krwawą bestią paszczekę na cię rozdzierającą. 
Który Konstantyna upewnił w znaku krzyża o zwycięstwie, ten i tobie pewno hasło daje, że w tymże znaku prędkiego dostąpisz wybawienia. 
Podnieś oczy twoje na góry, a tam ujrzysz gęste chorągwie, z tem znamieniem w posiłek ci idące. 
Rzuć wzrokiem ile można na niebotyczne drzewami okryte skały, z których wielkim pędem wylatują mężni orłowie, na wybawienie twoje. 
Już, już Kara Mustafa, libickiego lwa szczenię, zajrzawszy krzyża, trwożyć sobą poczyna, i ono Lucyperowej pełne pychy serce zbierać każe namioty. 
Już odjął świetną od zawoju forgę, czy że się w drogę gotuje, czy głowę ułatwiając, po którą niezadługo stambulskie emiry przyjdą. 
Baszów i bellerbejów hucznych tchórz obleciał, co żywo w drogę, gdy już ciężkie bazary, w srogiem zamieszaniu nazad uchodzą. 
Działa i kartany ich nie huczą, ale wyją, a wyrzucona minami ziemia na nichże leci, chcąc pogrześć jeszcze żyjących. 
Więc co wskok oblężeńcy pójdźcie i upadajcie przed tronem Najwyższego, dziękujcie Panu, który was stworzył, i wielbijcie Go, który wam teraz powtórnie daje zbawienie. 
Dziś jeno głos odsiecz niosących usłyszycie, nie zatwardzajcie serc waszych bojaźnią, ale wdzięczni ratunku do nieba ręce podnoście. 
Wypadajcie młodsi i kto broń w ręku uniesie, na zdjęte strachem nieprzyjacioły, a wy, starcy, i z niebitną gawiedzią po blankach murów tryumfalny hymn zaczynajcie. 
I uczyńcie okrzyk wesoły, jako po wygranej bitwie, i niech publicznej radości ogniami Stefanowa wieża rozjaśnieje. 
Tak jako czasu Solimanowego od Wiednia odwrotu, gdzie ojcowie wasi doznali pomocy Pana zastępów. 
Chwała Ojcu i Synowi, i Duchowi świętemu etc.
<|endoftext|>
Co to za sałata rana, 
Rózynkami posypana? 
Chmiel, jeśli dobrze smakuję, Przetociem go w głowie czuję.
<|endoftext|>
Patrzaj, jako śnieg po górach sie bieli, 
Wiatry z pułnocy wstają, 
Jeziora sie ścinają, 
Żorawie, czując zimę, precz lecieli. nie lza, jedno patrzać też swej rzeczy: 
Niechaj drew do komina, 
Na stół przynoszą wina, 
Ostatek niechaj Bóg ma na swej pieczy. 
Przypadków dalszych żaden z nas nie zgadnie, I prózno myślić o tym, 
Co z nami będzie potym, W godzinie wszystko Bóg wywróci snadnie. 
Krótki wiek długiej nadzieje nie lubi. 
Niechaj nie schodzi cało, 
Coć sie do rąk dostało, Za to, co ma być, żaden ci nie ślubi. 
Jeleniom nowe rogi wyrastają, , gdy raz młodość minie, 
Już na wiek wiekóm ginie, 
A zawżdy gorsze lata przypadają.
<|endoftext|>
Tylko cię tu na ziemię szczęście ukazało, 
Dalej cię mieć, 
Krysztofie, na świecie nie chciało. 
Czy to gorzej, czy lepiej? Wy sami widzicie, 
Którzy tego i tego świata smak pomnicie.
<|endoftext|>
Ziemia deszcz pije, ziemię drzewa piją, 
Z rzek morze, z morza wszytki gwiazdy żyją. 
Na nas nie wiem, co ludzie upatrzyli, 
Dziwno im, żeśmy trochę się napili.
<|endoftext|>
Ten proporzec nad zimnym grobem zawieszony Świadczy, że tu Kroczewski leży pogrzebiony, 
Nagle zmarły. 
Dla Boga! 
Co tu mieć na pieczy? 
Na słabej nici wiszą wszytki ludzkie rzeczy.
<|endoftext|>
Panie, to moja praca, a zdarzenie Twoje, Raczyż błogosławieństwo dać do końca swoje! 
Inszy niechaj pałace marmurowe mają I szczerym złotogłowem ściany obijają, 
Ja, 
Panie, niechaj mieszkam w tym gniaździe ojczystym, 
A Ty mię zdrowiem opatrz i sumnieniem czystym, 
Pożywieniem ućciwym, ludzką życzliwością, 
Obyczajmi znośnymi, nieprzykrą starością.
<|endoftext|>
Czemu się chłubisz, tyranie, 
Z twoich praktyk złością możnych? 
Pańska dobroć nie ustanie Pilnować ludzi pobożnych. 
Ostrzejszy nad naostrzoną Brzytwę język twój pilnuje Nieprawdę zmyślać szaloną I na dobre potwarz knuje. 
Milszać złość, niż cnoty święte, 
Milszyć kłamca, niż prawdziwy, 
Rado oko twe przeklęte Patrzą zdrady zaraźliwej. 
Przetoż cię Pan Bóg wyrzuci Z pośrodka ludu swojego, 
Starwszy cie na proch, wywróci I dom twój z gruntu samego. 
Na to patrząc, ukrzywdzony Zlęknie się Pańskiej możności, 
A iż nagle zły skażony, 
Rozśmieje się z przezpieczności. 
Rzecze: „Onoż on, co w złocie Ufał, w mocy, w chytrej sprawie, 
Z płaczliwych sie śmiał w kłopocie, 
Zapomniawszy Boga prawie. 
A ja, drzewo jak oliwy, 
W ogrodzie Pańskim wszczepiony, 
Kwitnąć będę, nielękliwy, 
W nadzieję z nieba obrony. 
A ciebie przed wszemi, 
Panie, 
Wyznam skaźcą nieprawości I, mając w tobie ufanie, 
Zniosę wszelkie doległości”.
<|endoftext|>
Na hardego Nie bądź mi hardym, chociaś wielkim panem, 
Jam nie starostą ani kastellanem, 
Ale gdy namniej podweselę sobie, 
Siła mam w głowie panów równych tobie.
<|endoftext|>
Pili z sobą dwaj na zmowie Za jednej, za drugiej zdrowie. 
Tu możesz zrozumieć snadnie, 
Że nie każdy tego zgadnie. 
A te przyjaciółki obie Są bliskie sąsiady sobie. 
Rów między nimi granica I wpada jako ulica Właśnie na gościniec, który Przez pośrodek białej góry Idzie w niż do Szarogroda, 
Kędy Kieski wojewoda Więził kiedyś wuja swego, 
Skąd do procesu prawnego Przyszło stronom, a sąsiady Były przyczyną tej zwady.
<|endoftext|>
Tuśmy się mężnie prze ojczyznę bili I na ostatek gardła położyli. 
Nie masz przecz, gościu, złez nad nami tracić, 
Taką śmierć mógłbyś sam drogo zapłacić.
<|endoftext|>
Bóg się rodzi, moc truchleje, Pan niebiosów obnażony, 
Ogień krzepnie, blask ciemnieje, 
Ma granice nieskończony, Wzgardzony, okryty chwałą, 
Śmiertelny, 
Król nad wiekami, A Słowo Ciałem się stało I mieszkało między nami. 
Cóż masz, niebo, nad ziemiany? 
Bóg porzucił szczęście twoje, 
Wszedł między lud ukochany, 
Dzieląc z nim trudy i znoje, Niemało cierpiał, niemało Żeśmy byli winni sami, 
A Słowo Ciałem się stało I mieszkało między nami. 
W nędznej szopie urodzony, 
Żłób Mu za kolebkę dano, Cóż jest, czym był otoczony? 
Bydło, pasterze i siano. 
Ubodzy! 
Was to spotkało, 
Witać Go przed bogaczami, 
A Słowo Ciałem się stało I mieszkało między nami. 
Potem i króle widziani Cisną się między prostotą, 
Niosąc dary Panu w dani: 
Mirrą, kadzidło i złoto, Bóstwo to razem zmieszało Z wieśniaczymi ofiarami, 
A Słowo Ciałem się stało I mieszkało między nami. 
Podnieś rękę, 
Boże Dziecię! 
Błogosław krainę miłą, 
W dobrych radach, w dobrym bycie, 
Wspieraj Jej siłę Swą siłą, 
Dom nasz i majętność całą, 
I Twoje wioski z miastami! 
A Słowo Ciałem się stało i mieszkało między nami.
<|endoftext|>
Do pana Bóg tylko ludzkie myśli wiedzieć może I ku dobremu samże dopomoże, Ale cokolwiek przeciwnego Jemu, 
Dobrze nie padnie, by więc najmędrszemu. 
Wszytko wiesz, 
Panie: zgub, co przeciw Tobie, 
A zdarz, jako Pan, coś ulubił sobie.
<|endoftext|>
Pytano kaznodzieje: „Czemu to, prałacie, 
Nie tak sami żywiecie, jako nauczacie?” A miał doma kucharkę. I rzecze: „Mój panie, 
Kazaniu się nie dziwuj, bo mam pięćset na nie, A nie wziąłbych tysiąca, mogę to rzec śmiele, 
Bych tak miał czynić, jako nauczam w kościele.”
<|endoftext|>
Albo Staś, albo Gąska, przedsię ktoś niemądry, 
Częstował panią nie wiem, jako to rzec jądry. 
Trafił się tam do tego, co jej też rad służył, 
Ale jeszcze był tego bytu z nią nie użył. 
Ujźrzawszy poszedł nazad. 
Błazen za nim z lochu: „Nie gniewajcie się, będzieć i wam, panie Włochu.”
<|endoftext|>
Do doktora Nie mam ci zacz dziękować, mój miły doktorze, 
Żeś mię samego z gośćmi zostawił w komorze, 
Bom się im żadną miarą nie mógł wykuglować, 
Musiałem się, jako bóbr, jajcy odkupować.
<|endoftext|>
Do wojewody Zamieszkałem do stołu twego, wojewoda, 
Z czego zarazem dwoja potkała mię szkoda: 
Jedna, iżem doma jadł, druga, że się boję, 
Byś nie rzekł, żem wzgardził chęć i wieczerzą twoję.
<|endoftext|>
„Pijże, włodarzu!” „Panie, jużem podpił sobie”. „Pij ty przedsię!” „Dziękuję jako panu tobie: 
Mało już nie mam za swe, a człowiek się boi, 
By słówkiem nie wyleciał, co więc chmiel rad broi”. „Pij ty, włodarzu, i mów, coć się będzie zdało, 
Prosto, jako za naszych ojców więc bywało!” „Takci bywało, panie, pijaliśmy z sobą, 
Ani gardził pan kmiotka swojego osobą, Dziś wszytko już inaczej, wszytko spoważniało, Jako mówią: postawy dosyć, wątku mało”.
<|endoftext|>
Płacze Marek nie przeto, że świat zostawuje, 
Ale że dzwonnikowi grosz jeden gotuje, A żeby jednym kosztem odprawić co więcej, 
Kazał synowi umrzeć po sobie co pręcej.
<|endoftext|>
W twardej kamiennej wieży i za troistemi Drzwiami siedząc Danae nieprzełomionemi, 
Pod strażą nieuspionych spartańskich złajników, 
Mogła wiecznie nie uznać nocnych wszeteczników, 
By była z Akryzego Wenus nie szydziła, 
Stróża zamknionej panny, bo ta obaczyła, 
Że Jowisz, w upominku złotym utajony, 
Miał mieć bezpieczny przystęp i gmach otworzony. 
Złoto śrzodkiem janczarów zbrojnych pójdzie snadnie, 
A przez twardą opokę gwałtowniej przepadnie Niżli raz piorunowy: upadł nieszczęśliwy Dom proroka greckiego, prze zysk niecnotliwy Z gruntu wykorzeniony, przebił bramy twarde Zacnych miast Macedończyk i podkopał harde Tyranny datkiem, datkom hetmani hołdują, 
Którzy daleko świetnym nawom rozkazują. 
Wielkich pieniędzy wielka troska naszladuje, A im człowiek w pokładzie swoim więcej czuje, 
Tym jeszcze więcej pragnie, słusznie moje oko I nigdy przedtym, i dziś nie zmierza wysoko. 
Im sobie człowiek więcej pomierny ujmuje, 
Tym mu więcej od Boga z łaski przystępuje, Nic nie mając, z tymi, co nic nie chcą, przestaję, 
A buntów dobrowolnie bogatych sie kaję. 
Pan znaczniejszy, gdy państwem wzgardzę, niżbych wszytki Żóławskie urodzaje i gdańskie pożytki W jednym szpichlerzu zamknął, a sam, siedząc w cieniu, 
Nie mógł sie chleba najeść, nędznik w dobrym mieniu. 
Zdrój przeźroczystej wody, lasu średnia miara I zasiewku mojego niepochybna wiara Rządźcy płodnej Afryki, szerokowładnemu, 
Nie da sie znać, że w szczęściu przerównana jemu. 
Acz mi miodu podolskie pasieki nie dają Ani w mym lochu wina seremskie stawają, 
Ani bogate stada owiec niezliczonych Strzygą odrosłą trawę po górach zielonych, Przedsię nazbyt ubóstwa nie znać w domu moim, 
A by mi więcej trzeba, ufam w Bogu swoim, Ale gdy niepotrzebne chciwości odprawię, 
Lepiej daleko płatu sobie tym poprawię, 
Niżbych bogate pola węgierskie z porządnym Państwem węneckim złączył. 
Ludziom wielożądnym Wiela i nie dostawa, niech przyjmuje z dzięką, 
Komu ścisłą, co dosyć, 
Bóg udzielił ręką.
<|endoftext|>
Na lipę Uczony gościu! 
Jeśli sprawą mego cienia Uchodzisz gorącego letnich dni promienia, 
Jeślić lutnia na łonie i dzban w zimnej wodzie Tym wdzięczniejszy, że siedzisz i sam przy nim w chłodzie: 
Ani mię za to winem, ani pój oliwą, 
Bujne drzewa nalepiej dżdżem niebieskim żywą, Ale mię raczej daruj rymem pochwalonym, 
Co by zazdrość uczynić mógł nie tylko płonym, 
Ale i płodnym drzewom, a nie mów: „Co lipie Do wirszów?” skaczą lasy, gdy Orfeus skrzypie.
<|endoftext|>
O miłości Ma już pokój Prometeus, lecz ja miasto niego Jestem przybit na rogu Kaukazu śnieżnego. 
Mnie orlica serce żrze, które na swe męki Odrasta i żywi zwierz łakomy przezdzięki. 
Ma pokój Andromeda, lecz ja, przykowany Do skały, prze cudzy grzech podejmuję rany. 
Do mnie płynie wieloryb rozdarwszy paszczekę. 
Gdzie ja mam rady szukać? 
Gdzie się ja uciekę? 
Ratuj, mężny Herkules, ratuj, 
Perseu sławny, 
A odnów jedno by w czas na mnie przykład dawny!
<|endoftext|>
Dzień jeden drugi goni i potem zostawa Tam, skąd wiek wszytkokrotny odwrotu nie dawa. 
Żaden dzień i godzina bez szkody nie bywa Człowieku, który ze dniem zarówno upływa. 
Karmia byt nasz godziny, która leci snadnie, Więcej się ten nie wraca, kto z regestru spadnie, Już w nocy wiekuistej sen przyjdzie spać twardy. 
Na to masz zawsze pomnieć, o człowiecze hardy: 
Dwakroć żyje, kto żyjąc umrzeć się gotuje, Umiera dwakroć, kto się śmiertelnym nie czuje.
<|endoftext|>
Nie sądź mię za umarłą, gościu mój miły, 
Śpiewaczki mityleńskiej z tej to mogiły. 
Człowieczych to rąk sprawa, a taka praca Rada się w krótkim czasie wniwecz obraca. 
Lecz jeśli mię chcesz pytać o rymy moje, 
Którym boginie dary przydały swoje, 
Wiedz, iżem śmierci znikła, a póki słynie Lutnia i mowne gęśli, 
Safo nie zginie.
<|endoftext|>
Leżysz zabity i jam też zabity, 
Ty strzałą śmierci, ja strzałą miłości, 
Ty krwie, ja w sobie nie mam rumianości, 
Ty jawne świece, ja mam płomień skryty, 
Tyś na twarz suknem żałobnym nakryty, 
Jam zawarł zmysły w okropnej ciemności, 
Ty masz związane ręce, ja wolności Zbywszy mam rozum łańcuchem powity. 
Ty jednak milczysz, a mój język kwili, 
Ty nic nie czujesz, ja cierpię ból srodze, 
Tyś jak lód, a jam w piekielnej śreżodze. 
Ty się rozsypiesz prochem w małej chwili, 
Ja się nie mogę, stawszy się żywiołem Wiecznym mych ogniów, rozsypać popiołem.
<|endoftext|>
Bartoszu łysy, a z hiszpańską brodą, 
Godzien by łaski za swoją urodą, Ale panienki na cię niełaskawy, 
Tak powiadają, żeś nogieć wąchawy, Co jeśli tak jest, szkodać i urody, 
I tej łysiny, i tej czystej brody.
<|endoftext|>
Epitafium dziecięciu Byłem ojcem niedawno, dziś nie mam nikogo, 
Co by mię tak zwał, takem w dzieci zniszczał srogo. 
Wszytki mi śmierć pożarła, jedno śmierć połknęło, 
Haftkę lichą połknąwszy, tak swój koniec wzięło.
<|endoftext|>
Powiem ci prawdę, że rad obiecujesz, 
A obiecawszy, potym się nie czujesz, Fraszką by cię zwać, lecz to jeszcze mniejsza: 
Jest w moich książkach fraszka stateczniejsza.
<|endoftext|>
Ślachetne zdrowie, 
Nikt się nie dowie, 
Jako smakujesz, 
Aż się zepsujesz. 
Tam człowiek prawie Widzi na jawie I sam to powie, 
Że nic nad zdrowie Ani lepszego, 
Ani droższego, Bo dobre mienie, 
Perły, kamienie, 
Także wiek młody I dar urody, 
Mieśca wysokie, 
Władze szerokie Dobre są, ale Gdy zdrowie w cale. 
Gdzie nie masz siły, 
I świat niemiły. 
Klinocie drogi, 
Mój dom ubogi Oddany tobie Ulubuj sobie!
<|endoftext|>
O drugim Co się wam widzi ten drugi? „Księże, nie bądź ze mszą długi!” „Ba, to łacno odniesiecie, 
Nie będzie jej, jeśli chcecie.”
<|endoftext|>
Mężu mój miły, ty już leżysz w grobie, 
A ja trwam jeszcze na świecie po tobie. 
Ale co żywe, umrzeć bym wolała, 
Bom tylko na płacz wieczny tu została.
<|endoftext|>
Do gościa Gościu, własną twarz widzisz przeważnej Dydony, 
Obraz pozorny, obraz pięknie wystawiony. 
Takam była, ale myśl różna od tej sławy, 
Która mię zła potkała za me chwalne sprawy. 
Bom Eneasza jako żywa nie widziała Anim w trojańskie burdy Afryki poznała, 
Ale uchodząc łoża Ijarby srogiego Puściłam się na ostrość miecza śmiertelnego. 
Kto cię na mię podburzył, 
Maro niechutliwy, 
Żeś swym kłamstwem śmiał zelżyć żywot mój cnotliwy?
<|endoftext|>
Roku Pańskiego Izaż wódz tebański, iż umarł, zgromiwszy Waleczne Spartany, zda się być szczęśliwszy, 
Niż on Aemilius, co przy wojsku zbitym U Kan żywot zawarł ześciem znamienitym? 
Bądź tamten szczęśliwszy, poważniejsza żywie Sława tego, który z samym nielękliwie Potkał się nieszczęściem i stałą krwawemu Pokazał zwycięzcy twarz, kiedy rączemu Bachmatowi drudzy, nie zbroi, ufają, 
A prze bojaźń próżną sławy odbiegają. 
Także Rastawica, potok nieszczęśliwy, 
Pierwej wód pozbędzie, niżli twe, poczciwy I nietrwożny Strusie, żywota skończenie U rycerskich ludzi przyjdzie w zapomnienie: 
Wolał od strzał zginąć pohańca zdradnego, 
Niż tył swój pokazać sprośnie oczom jego. 
A gdy mu ktoś radził głupie sprzyjaźliwy, 
Aby, jako drudzy, zbiegł z chwile złośliwej, 
Rzekł: „Ty folguj czasom, chceszli, a ja mojej Sławie będę godził, nie tylko we zbrojej, 
Jest śmierć i na łożu, i tak pierzchliwego Śmierci grzbiet jest odkryt, jak piersi śmiałego. 
Nie wydam swych przodków: za Rzeczpospolitą Upadnę ofiarą, da Bóg, znamienitą”. 
Tylkoż rzekł, wnet, jako pierzchać nieuczony Lew, od mnogiej zgrajej będąc oskoczony I od tysiąc łowców z gotowemi łuki, 
Bliższe zagubiwszy, drugie straszy huki, Wszytcy, wszytcy serca natrzeć nań nie mają, 
Tylko mu z daleka rany podawają, On zemdlon ostatniej już pomsty pożąda I, w kimby ząb martwy zostawić, pogląda: 
Tak sie Struś spracował w ostatniej potrzebie I, sławie i cnocie czyniąc dosyć z siebie, 
Padł krwawy, gęstemi przywalon strzałami. 
Godny syn ojczyzny mężnymi sprawami!
<|endoftext|>
W jegoż gospodzie o wieczornej chwili Żelisławskiego niewinnie zabili Swowolni ludzie, kto chce słowo miłe Dać temu grobu, przeklinaj opiłe!
<|endoftext|>
Dawnom zwiedził cudze strony,
Czechy, Włochy i Morawy,
Potrawiłem jimienia wiele,
Szukajęcy sobie miłej,
Nie nalazłem aliż ninie.
Nalazłem ją k swej lubości,
Chcę rad służyć Jej Miłości
Do mego skonania wiernie,
By raczyła wiedzieć pewnie
Na wszelki czas, w nocy i we dnie.
Służba moja ustawiczna
Twej Miłości, panno śliczna!
Se mną nie miej rozłączenia
Dla mnogich ludzi mowienia,
Sokom nie wierz nowego smyślenia.
Ten, kto mię przed tobą wini,
Memu sercu ciężkość czyni.
To słysz, wszech prześliczna pani,
Żeć memu sercu ciężkość czyni trwam w żałości bez przestania,
Kako mi w żałośści
<|endoftext|>
Dawnoć nie stoi owa rzecz, 
Petryło, 
A przedsięć igrać z niewiastami miło. 
Wyjadłeś wszytki recepty z apteki Dla tej ociętnej i niestałej deki. 
Wielka część ludzi nie będzie wierzyła, 
Że co nie stojąc przedsię stoi siła.
<|endoftext|>
„Matusz wąsów” lepiej rzec, bo wielką kładziemy Rzecz pod małą, kiedy „wąs Matuszów” mówiemy.
<|endoftext|>
Panie mój, masz Bachusów malowanych siła, 
Lecz ich nie tak malarska ręka wyraziła, 
Jak wczora Karmanowski, na co oczy twoje Patrzały, gdy on nowe wynajdował stroje. 
Pił wprzód, a pił tak mężnie, że był godzien owej, 
Pod którą Bakchus chodził, korony bluszczowej. 
W tańcu-ć tak rześko stanął, że kto patrzał na to, 
Mniemał, że dziś w Rakowie miłościwe lato. 
Na ostatek i portki do kostek odpasał, 
By tak sobie swobodniej po podwórzu hasał. 
Było tych fochów więcej, rzekłbym, że żartował, 
Lecz od prawdy pono się był rozdrygantował. 
Książę, wiesz co, ożeń go, a przypraw mu rogi, 
Ujrzysz, że ujdzie między kornutańskie bogi.
<|endoftext|>
O tymże Wierzę, od początku świata Nie były tak suche lata, Oczy nasze to widziały: 
Chmury się w rzekach kąpały.
<|endoftext|>
Kto mi wiary dać nie chce, daj ją oku swemu A przypatrz sie stworzeniu pilnie tak pięknemu: 
Taka jeszcze nie była za dawnego wieku, 
Aniołowi podobna barziej niż człowieku. 
Raj tam, gdzie ona siedzi, a którędy mija, 
Za jej stopami róża wstawa i lelija, Jej k woli piękne drzewa dają cień sowity Nie chcąc, aby ją letni żegł ogień obfity. 
A ona, myśl wspaniałą znosząc z układnością, 
I niedobyte serca zwycięża miłością. 
A człowiekiem tak władnie jako słońce wonnym Nawrotem albo magnes żelazem nieskłonnym. 
Wiele oczom powinien, o pani, kto ciebie Oglądał a ucieszył twym pojźrzeniem siebie, Dalszego czasu może nie zamierzać sobie, 
Iżby kiedy miał gładszą oględać po tobie. 
Niech sie więcej nie chłubią starodawne lata Z swoimi Helenami, jest za tego świata, 
Która gładkością wszytki pierwsze tak minęła, 
Aż i przyszłym nadzieję na wieki odjęła.
<|endoftext|>
O fraszkach Fraszki tu niepoważne z statkiem się zmieszały, Komu by drugie rzeczy więc nie smakowały, 
Wziąwszy swą część, ostatek drugim niech podawa, Ty to wolisz, a ów zaś przy owym zostawa. 
A ja, jako bogaty kupiec w sklepie wielkim, 
Rozkładam swe towary cudzoziemcom wszelkim: 
Tu bisior, tu koftery, tu włoskie zaponki, 
Sam dalej półhatłasie i czarne pierścionki.
<|endoftext|>
Wesoły nam dzień nastał,
Gdy Syn Boży zmartwychwstał,
Bychmy z grzechow powstali
I jego naśladowali,
A potem z nim wiecznie krolowali.
<|endoftext|>
O fraszkach Próżno mnie do dziewiąci lat swe fraszki chować, 
Jako ksiąg mądrzy ludzi zwykli poprawować, 
Bo tu moją pilnością już nic nie przybędzie: 
Bych kreślił i nadkreślił, fraszka fraszką będzie.
<|endoftext|>
Idą krolewskie proporce,
Jasne krzyża tajemnice,
Na nim, ktory ciało stworzył,
Podług ciała sie zawiesił.
Na ktorym okrutnie zranion,
Bok srogą włocznią przebodzion,
Krew i woda wypłynęła,
By nas od grzechow omyła.
Spełniło sie, co powiedał
Dawid, gdy na ludzi wołał:
„Od drzewa ma Bog krolować,
Wszytek go świat ma oględać”.
Drzewo krasne i wybrane,
Krolewską krwią zrumienione,
Nade wszytki godne tego
Nieść członki Boga prawego!
Błogieś, iż na twych ramieniech
Zapłacon wszego świata grzech,
Na tobie myto zważono,
Więźnie z piekła wykupiono.
Przetoć sie, krzyżu, kłaniamy,
Mękę pańską spominamy,
Pomnoż cnotę sprawiedliwym
A daj odpuszczenie winnym.
Ciebie, Trojca, Boże wielki,
Niechaj chwali język wszelki,
A ktoreś przez krzyż odkupił,
By zawsze rządził i zbawił. Amen.
<|endoftext|>
Wszyscy ludzie, którzy cię za żywota znali, 
Siła o twych pieniądzach, 
Sobiechu, trzymali, Alem ja tego doznał w twej własnej potrzebie, 
Że nie tyś miał pieniądze ony miały ciebie.
<|endoftext|>
Prędzej kto wiatr w wór zamknie, prędzej i promieni Słonecznych drobne kąski wżenie do kieszeni, 
Prędzej morze burzliwe groźbą uspokoi, 
Prędzej zamknie w garść świat ten, tak wielki, jak stoi, 
Prędzej pięścią bez swojej obrazy ogniowi Dobije, prędzej w sieci obłoki połowi, 
Prędzej płacząc nad Etną łzami ją zaleje, 
Prędzej niemy zaśpiewa, i ten, co szaleje, 
Co mądrego przemówi, prędzej stała będzie Fortuna, i śmierć z śmiechem w jednym domu siędzie, 
Prędzej prawdę poeta powie i sen płonny, 
Prędzej i aniołowi płacz nie będzie plonny, 
Prędzej słońce na nocleg skryje się w jaskini, 
W więzieniu będzie pokój, ludzie na pustyni, 
Prędzej zginie rozum i ustaną słowa, 
Niźli będzie stateczna która białogłowa.
<|endoftext|>
Oczy są ogień, czoło jest zwierciadłem, 
Włos złotem, perłą ząb, płeć mlekiem zsiadłem, 
Usta koralem, purpurą jagody, 
Póki mi, panno, dotrzymujesz zgody. 
Jak się zwadzimy jagody są trądem, 
Usta czeluścią, płeć blejwasem bladem, 
Ząb szkapią kością, włosy pajęczyną, 
Czoło maglownią, a oczy perzyną.
<|endoftext|>
Kto ma swego chleba, 
Ile człeku trzeba, 
Może nic nie dbać o wielkie dochody, 
O wsi, o miasta i wysokie grody. 
To pan, zdaniem moim, 
Kto przestał na swoim, Kto więcej szuka, jawnie to znać daje Sam na sie, że mu jeszcze nie dostaje. 
Siła posiadł włości, 
Kto ujął chciwości, Trudniej to przyjdzie niż Turki zhołdować Albo waleczne Tatary wojować. 
Mocą wiele świata Wziął za krótkie lata Król macedoński, lecz mu sie tak zdało, 
Że nań samego świat był jeden mało. 
Cóż pomoże zbroja Albo władza twoja? 
Serca nie zleczą żadne złotogłowy, 
Żadny skarb troski nie wybije z głowy. 
Więc śmierć nieużyta Ta za gardło chwyta Bogate pany jako proste sługi, 
Ani zborguje, byś wyciągnął długi. 
Lecz przedsię człowiecza Wszystka o tym piecza, 
Aby ku złotu złota przybywało, Bo, by nawięcej, łakomemu mało. 
Wszystko to zostanie Po twej śmierci, panie, A coś ty zebrał przez ten czas łakomie, 
To sie zostoi, nie wiem w czyim domie. 
Sklep ten niedobyty Puści prędko nity, A winem, co sie ty frasujesz o nie, 
Będzie zamaczał potomek twój konie.
<|endoftext|>
Hektor dał miecz Ajaksowi, 
Ajaks dał pas Hektorowi Hektor pasem uwiązany, 
Bystrymi końmi targany, Ajaks także, popędliwy, 
Wraził w się miecz nieszczęśliwy. 
Tak między nieprzyjacioły Upad niesie i dar goły.
<|endoftext|>
Rozśmiej się, dobry sąsiedzie! 
Lisowaty przy biesiedzie Pił z kusza prawie sporego, 
Tak iż tylko brodę z niego Widać było krokosową. 
Wyrwał się ktoś z prędką mową: „Towarzysze! 
Kto to naszę Lisem obramował czaszę?”
<|endoftext|>
Gdy co nie grzeczy usłyszy mój Staszek, 
To mi wnet każe przypisać do fraszek. 
Bracie, by się to wszytko pisać miało, 
Już by mi dawno papieru nie zstało.
<|endoftext|>
Święta miłości kochanej ojczyzny, 
Czują cię tylko umysły poczciwe! 
Dla ciebie zjadłe smakują trucizny, 
Dla ciebie więzy, pęta niezelżywe. 
Kształcisz kalectwo przez chwalebne blizny, 
Gnieździsz w umyśle rozkoszy prawdziwe, 
Byle cię można wspomóc, byle wspierać, 
Nie żal żyć w nędzy, nie żal i umierać.
<|endoftext|>
De nativitate Domini
Augustus kiedy krolował,
Wszytkiemu światu panował,
Świat wszystek popisać kazał
A czynsz od każdej głowy brał.
Betleem miasto niewielgie
Miało goście tedy mnogie,
Tamo Jozef z swoją oblubienicą
Poszedł s Maryją brzemienną.
Ci, iże ubodzy byli,
Gospody w mieście nie mieli,
Przeto do stajniej stąpili,
Tamo w ubostwie mieszkali.
Dziewica tedy przeczysta
Porodziła Jesu Krysta,
W poł nocy się Bog narodził
A wszystek świat uwiesielił.
Emanuel się narodził
A żywota nie otworzył,
Isaijasz prorokował
A to znamię krolowi dał.
Fałszywi Żydowie błądzą,
Pisma świętego nie widzą,
Źwierzątka Boga poznały,
Gdy na kolana klękały.
Gdy dzieciątko jest płakało,
Na gołej ziemi leżało,
Tedy matka poklęknęła,
Dzieciątku modłę dawała.
„Ha, ha, ha” dziecię krzyczało,
Za grzechy ludzskie płakało,
Matuchna je z ziemie wzięła
A w płacie je powijała.
Iże stajnia ciasna była
Dziecię w jasłki położyła,
Żadna niewiasta tam była,
Ktora by matce służyła.
Kłamając niektorzy mowią
A w tem matce urągają,
Aby tam niewiasty były,
Ktore by matce służyły.
Ludzie wszytcy się wiesielcie
A piesnkę nową śpiewajcie,
Bo Krystus się nam narodził,
Ktoryż niebo nam otworzył.
Maryja, Matuchno Boża,
Tyś jeś woniająca roża,
Proś za nami syna twego,
By nam dał Ducha Świętego.
Nasze grzechy by otpuścił
Ten, ktory się dziś narodził,
Proś za nami, Panno czysta,
Oświeci nas, gwiazdo morska.
O Jesu, wieczna światłości,
Łaską twoją nas oświeci,
Przez twe święte narodzenie
Daj nam grzechom odpuszczenie.
Pastyrzowie kiedy czuli
A gdy trzod swych przyglądali,
Anjoł światły je przestraszył,
A przestraszone ucieszył.
Kwiatek polny się narodził,
Czujnem pastyrzom się wzjawił,
Pastyrzowie się wiesielcie
A do Betleem biegajcie.
Rzysza anjelska śpiewała
A Pana Boga chwaliła:
„Chwała Bogu bądź na niebie
A pokoj ludziem dobrej wolej”.
Słuch ten pastyrze ucieszył,
Jeden do drugiego mowił:
„Podźmy do Betleem rychło,
Obględajmy takie słowo”.
Tedy pastyrzowie biegli,
Matkę, Josefa naleźli,
Dzieciątko w jasłkach widzieli
A modłę jemu dawali.
Wielebna matuchna boża
Słowa w siercu swem chowała,
Pastyrzowie się wrocili,
Jidąc Bogu dziękowali.
Kryste, przez twe narodzenie
Daj nam duszne ucieszenie,
Odpuści nam nasze winy,
Przez twoje naświętsze krciny.
Juże wszystcy się radujcie,
Piesnkę nową zaczynajcie,
Bo się nam Pan Bog narodził,
Naszę naturę uwielbił.
Żywot wieczny, Jesu, nam daj,
Od nagłej śmierci zachowaj,
Daj nam spokojne bydlenie,
Po śmierci wieczne zbawienie.
<|endoftext|>
Do miłości Gdzie teraz ono jabłko i on klinot drogi, 
Który mógł zahamować nieścignione nogi Pierzchliwej Atalanty? 
Gdzie taśma szczęśliwa, 
Która serca i myśli upornych dobywa? 
Ciebie na pomoc wzywam, ciebie, o Miłości. 
Której z wieku używa świat dobrotliwości, 
Która spornych żywiołów gniew spinasz łańcuchem, 
Dna morskiego i nieba sięgasz swoim duchem, 
Lwom srogość odejmujesz i żubrom północnym, 
Użyte serce dajesz bohatyrom mocnym. 
Ty mię ratuj, a swoją strzałą uzłoconą Ugodź w serce, a okróć myśl nieunoszoną Zapamiętałej dziewki, której ani skokiem Człowiek dogonić może, ledwe zajźrzeć okiem.
<|endoftext|>
Jesusa Judasz przedał za pieniądze nędzne,
Bog Ociec Syna wydał na zbawienie duszne.
Jesus kiedy wieczerzał, swe ciało rozdawał,
Apostoły swe smętne swoją krwią napawał.
Jesus w ogrodek wstąpił z swymi miłośniki,
Trzykroć się Oćcu modlił za wszyćki grzeszniki,
Krwawy pot s niego płynął dla boju silnego,
Duszo miła, oględaj miłośnika twego.
Jesusa miłosnego gdy Żydowie jęli,
Baranka niewinnego rwali i targali,
Opak ręce swiązali Panu niebieskiego,
Pędem rychłym bieżeli do miesta świętego.
Jesus jest policzek wziął u Annasza wielki,
Do Kaifasza posłan, a tamto jest uplwan,
Oczy mu zawiązali Żydowie okrutni,
Poszyjki mu dawali, w lice jego bili.
Jesus staroście wydan, leńcuchem swiązany,
Piłat Żydow jest pytał, ktory jego winy.
Widząc jego przez winy, do Heroda posłał,
Żydowie go soczyli, ale Jesus milczał.
Jesus swleczon z odzienia, u słupa uwiązan,
A tak przez miłosierdzia okrutnie biczowan,
Krew z ciała jest płynęła, Pan niebieski zranion,
O dusza moja, patrzaj, płaczy rzewno, wzdychaj.
Jesus gdy ubiczowan, na stołku posadzon,
Cirnim jest koronowan, a przeto jest wzgardzon,
Przed Jesusem klękali rycerze niewierni,
S niego się naśmiewali, na oblicze plwali.
Jesus potem osądzon, Piłat jego sądził,
Od Żydow jest nawadzon, a w tem Piłat zgrzeszył.
Maryja, Matka Boża, tedy się smąciła,
Wzdychała a płakała a wszystka zemglała.
Jesus s miasta wywiedzion krzyżem uciążony
A łotrom jest przyłączon, jak robak wzgardzony.
Matka mu zabieżała chcąc jego oględać,
A gdy jego uźrzała, jęła rzewno płakać.
Jesusa już krzyżują, patrzy, duszo, pilnie,
Ręce i nogi ranią, krew s ran jego płynie.
Matka gdy to widziała, na ziemię upadła,
Dla synaczka miłego rada by umarła.
Jesus z krzyżem podniesion, patrzcie, chrześcijani,
Miedzy łotrmi postawion, drogą krzwią skropiony.
Od Żydow jest pośmiewan, gdy na krzyżu wisiał,
Jesus, miłosierny Pan, skromnie wszytko cirpiał.
Jesus Oćcu się modlił za swe krzyżowniki,
Smętną matkę ucieszył, łotra i grzeszniki.
„Pragnę grzesznych zbawienia, duszę moję miłą
Już Oćcu polecaję” – wołał wszytką siłą.
Jesusa umarłego stworzenie płakało,
Pana swego miłego barzo żałowało,
Słuńce się zacimiło, ziemia barzo drżała,
Opoki się szczepały, groby otworzały.
Jesusowa matuchna gdy u krzyża stała,
Bok jego włocznią zbodzion i wielko otworzon,
Krew i woda płynęła z boku naświętszego,
Matuchna jego miła żałowała tego.
Jesus z krzyża sejmowan w nieszpornią godzinę,
Maryja piastowała ciało swego syna,
Ciało maścią mazali Josef s Nikodemem,
W prześciradło uwili, potym w grob włożyli.
Jesusow żołtarz czcicie i często śpiewajcie,
Maryją pozdrawiajcie, k tej się uciekajcie.
Maryja, przez boleści, ktoreżeś cirpiała,
Oddalaj od nas złości, daj wieczne radości.
Trzykroć pięćdziesiąt mowcie Zdrowa bądź, Maryja
A jeden pacierz piejcie za każdem dziesiątkiem,
Pięćnaście rozmyślenia w bożym umęczeniu
Są do nieba słopienie, duszne oświecenie. Amen.
<|endoftext|>
Siedząc Włoch na bankiecie gdzieś między Polaki, 
Natkał rozmaitymi żołądek przysmaki. 
Więc, gdy, prze gospodarską po uczcie ochotę, 
Przed każdego kieliszków pewną kładą kwotę, 
Że do nich przymuszają, aż się drudzy dawią, 
Rozumie, że znowu stół misami zastawią, Tak jego do jedzenia, jako i do picia Musić będą. 
Więc skrycie, umknąwszy obicia, 
Uciec, niżeli umrzeć, z tego woli gmachu. 
I przyznał się nazajutrz do swojego strachu.
<|endoftext|>
Za twoje dobrą wolą, którąś w domu swoim Zawżdy okazowała, 
Anno, gościom twoim, 
Za dobrą myśl i one ućciwe biesiady Godna byś przetrwać była trzystoletne dziady. 
Ale tych rozkoszy sroga śmierć zaźrzała, 
A ciebie prawie z naszych rąk nagle porwała. 
I chodzisz teraz brzegiem niepamiętnej wody, 
A my nieszczęścia płaczem i swej znacznej szkody. 
Miećcie kwiatki na ten grób, panny i młodzieńcy, 
A jej szlachetne kości przyodziejcie wieńcy!
<|endoftext|>
XIX Narodzie, głupią mądrością chłubliwy I błędom zmyślnym wierzyć uporczywy, 
Mnóstwem gwiazd ślicznych niebo ozdobione Obacz, a smysły wżdy oświeć zaćmione! 
Poznasz, że mądrym, że jest wiekuistym Pan, co ma pałac na sklepie ognistym, 
W którym zawiesił i wietrzne próżności I możną wodę zniósł z ziemnej ciężkości. 
W pewne godziny dzień nocy, cieniowi, 
W pewne godziny noc zstępując dniowi, 
Świadczą swym biegiem, tak porządnie zgodnym Że nie trafunkiem świat stanął przygodnym. 
Nieba machina tak zgodnie sprawiona, 
Że mądrość Pańska, że moc nieskończona Wiecznie ją rządzi, woła, a po wielkim Świecie jest słyszny głos i uszom wszelkim. 
Bo w żadnym kącie świata mieszkanego Niemasz narodu tak sprośnie grubego, 
By wżdy nie baczył, iże prawo rządzi Niezmylne niebem, bo nigdy nie błądzi. 
Kto się, gdy nieba chmura nie zakrywa, 
Patrząc na jasnych gwiazd blask, nie zdumiewa? 
Abo gdy światłem uderzy go w oczy Słońce, ognistym gdy sie kołem toczy? 
Które, gdy z łoża powstawa swojego, 
Jak oblubieniec, obleczon z szczyrego Złota ubiorem, a wieniec, z kamieni Kosztownych sprawion, głowę mu promieni. 
Do kresu swego nic niezmordowany Gwałtem się wali: dobrze przyrównany Kształtem i siłą i pędem onemu Jest obrzymowi, sto rąk mającemu. 
Od wschodu bieżąc aż tam, gdzie powstawa Noc ciemna, gwiazdom światłości dodawa I, co jest kolwiek tu, na nizkiej ziemi, 
Wspładza i żywi płomieńmi swojemi. 
Ale porządek na wysokim niebie Nie tak patrzących myśl ciągnie do siebie, 
Jak zakon, 
Panie, twój ku przystojności Nakłania smysły i psuje chciwości. 
Twe obietnice odmiany nie znają I światłem prawdy serca utwierdzają, A tak nas karzesz, gdyć który przewini, 
Że w nim pożytek twa święta kaźń czyni. 
Twe przykazanie oczy zabawia Wdzięczną radością i szczyrą ustawia, 
Panie, twą chwałę, której nie naruszy Starość, co zębem stalnym wszytko kruszy. 
Przy twych dekretach prawda z pobożnością Zawsze przebywa, strzegąc ich z pilnością, 
Które są słodsze nad miód i nad złoty Kruszec ważniejsze i rzadkie klejnoty. 
Przeto ich w sercu swym sługa twój, 
Panie, 
Słusznie pilnować nigdy nie ustanie, 
Wiedząc nagrodę, którąś ty zgotował Każdemu, stale kto ich będzie chował. 
Lecz błędy wszytkie kto swe wiedzieć może? 
Ty mię sam oczyść, wiekuisty Boże, 
I wniwecz obróć moje wszytkie złości, 
Któremim zmazań prócz mej wiadomości, 
A daj, by pychy tobie brzydkiej siła Do serca mego nigdy nie wchodziła, Tak mię na wieki prócz trudności wszelkiej Oków pozbawisz bezbożności wielkiej. 
Słowa ust moich, myśl serca mojego Pokorną przyjąć racz uniżonego, 
Proszę, o Panie! 
Bo tyś jest zbawieniem, 
Bogiem, nadzieją i mym wspomożeniem.
<|endoftext|>
Na lipę Gościu, siądź pod mym liściem, a odpoczni sobie! 
Nie dojdzie cię tu słońce, przyrzekam ja tobie, 
Choć się nawysszej wzbije, a proste promienie Ściągną pod swoje drzewa rozstrzelane cienie. 
Tu zawżdy chłodne wiatry z pola zawiewają, 
Tu słowicy, tu szpacy wdzięcznie narzekają. 
Z mego wonnego kwiatu pracowite pszczoły Biorą miód, który potym szlachci pańskie stoły. 
A ja swym cichym szeptem sprawić umiem snadnie, 
Że człowiekowi łacno słodki sen przypadnie. 
Jabłek wprawdzie nie rodzę, lecz mię pan tak kładzie Jako szczep napłodniejszy w hesperyskim sadzie.
<|endoftext|>
Pan sobie kazał przywieść białągłowę, 
Aby z nią mógł mieć tajemną rozmowę. 
Czekawszy chłopca dobrze długą chwilę, 
Tak żeby drugi uszedł był i milę, 
Pojźrzy pod okno, a ci sobie radzi! 
I rzecze z góry do onej czeladzi: „Po diable, synku, folgujesz tej paniej: 
Jam kazał przywieść, a ty jedziesz na niej.”
<|endoftext|>
Argument Bradamanta Rugiera darmo oczekiwa, 
Podejrzenie ją trapi, żalów jej przybywa, Tuszy, iż mu gorącą rozpala miłością Serce piękność Marfizy z męstwem i ludzkością. 
Jedzie z domu i w drodze do zamku wstępuje Trystanowego, gdzie znak wieczny zostawuje Nieśmiertelnej śmiałości, trzech zrzuciwszy z koni Królów, potem się na noc, tam przyjęta, skłoni. 
Allegorye W tej trzydziestej wtórej pieśni przez Marfizę, która słysząc o porażce Agramantowej, niebezpieczeństwa jego użałowała się i z Brunellem, odpuściwszy mu wszytko, przyjechała do obozu, przykład się daje prawdziwego i szczerego przyjaciela, przez Bradamantę, która się gwałtownie zawisną trapi miłością, o szczerem zwątpiwszy Rugierze swojem, każdy się widzieć może, kto kocha, bo o tych rzeczach powieściom najbarziej serce jego wierzyć zwykło, których albo barzo pragnie albo się barzo boi. . 
Skład pierwszy Teraz dopiero, teraz przypomniałem sobie, 
Żem o żalu powiedzieć miał i o żałobie, 
Którą dla podejźrzenia dziewka nieszczęśliwa Cierpi, gdy jej w pół serca bije trwoga żywa I zębem ją przenika ostrem jadowicie, 
Prowadząc do ostatniej zguby nędzną skrycie, Bo choć od brata dobrą nowinę słyszała, 
W miłości przecię słabą ufność swojej miała. Miałem powiedzieć, ale nie pozwolił tego Rynald, który Gwidona potkawszy dużego, 
Takie świadectwo męstwa i sił sobie dali, 
Iż się za bracią i krew powinną przyznali. 
Oczem kiedym wam śpiewał rymy, bawiąc, moje, 
Bradamanta w milczeniu swe miała pokoje, 
Głęboką niepamięcią jakby pogrążona, 
Z której czas przyszedł, aby była wyzwolona, Nim się Rynald bić zacznie, lecz pierwej przed wami Dotknę trochę, 
Agramant jak zbiegł z ostatkami Ludu swego do Arie, którzy mgłą okryci Nocną, szczęśliwie uszli i nie są zabici. 
Więc ich żywnością krzepi, a tę rozkazuje Z bliższych miast wozić, sam się z pilnością gotuje Obóz prędko zatoczyć nowy, dla którego Przeciw Afryce stanął u brzegu morskiego. Po swych królestwach wszystkich Marsyli spisuje Lud do boju, jaki się gdziekolwiek najduje, 
Lubo dobry lub to zły, cnotliwi, hultaje Mają miejsce, wolny glejt wywołańcom daje. 
Statki pod Barcelloną wodne złączył, aby Morską armatą nie zdał Karłowi się słaby. 
Agramant co dzień radzi, miast i wsi ostatki Biedne pobór składają i ciężkie podatki. Więc i do Rodomonta posłał, aby swego Zapomniał gniewu, a w skok przybywał do niego, 
Córkę mu Almontowę, siostrę swą stryjeczną, 
Obiecawszy, z nią ścisłych chęci przyjaźń wieczną, 
A w posagu Orańskie państwo. 
Lecz król hardy Gardzi wszystkiem, serce mu krają dawne wzgardy, Nie chce od grobu, który wokoło zbrojami Z jednę stronę ozdobił, a z drugą szatami. Inaczej się Marfiza, inaczej stawiła, 
Jak ją prędko tak zła wieść w uszy uderzyła, 
Iż Agramant, w obozie swojem pogromiony, 
Zbiegł do Arie i tam lud zbiera rozprószony. 
Odważa swe dostatki, nie żałuje siebie, 
By jeno spólnej mogła wygodzić potrzebie Osobą swą do króla zaraz przyjechała I zdrowie do usługi własne obiecała. Szedł Brunei, przywiązany za nią w pół u siodła, 
Którego bohatyrka gdy piękna przywiodła, 
Agramantowi znowu oddaje do ręki, 
Nie chcąc się pastwić, nie chcąc zasłużonej męki Zadawać przebieglcowi, wie, iż to nikczemna Pomsta, co się jej bronić nie może wzajemna Potęga, wie, iż męstwo zelżywość wszelaką Rodzi takie, gdy się krwią pyskle ledajaką. Z tych przyczyn odpuszcza mu złodziejskie wykręty, 
Dla których w oczach wojska wszystkiego beł wzięty. 
Niewymownie obecność jej królowi wdzięczna, 
Łzy przez zrzeńce z ochoty śle radość serdeczna. 
Ażeby mógł oświadczyć czem, jak wiele waży Przyjazd mężnej żołnierki, porwać zaraz straży Brunella rozkazuje, aby, obieszony, 
Trupem nieszczęsnem karmił kruki i gawrony. Tak na miejscu odludnem miedzy pustyniami Wziął ścisłe towarzystwo wykrętarzz sępami. 
Rugier, co od szubieńce przedtem go ratował, 
Dotąd na więtsze jego nieszczęście chorował. 
Zaczem, próżen pomocy, 
Brunei utrapiony Wytchnął ducha nędznego przez oddech ściśniony. 
O czem wiadomość wziąwszy, bardzo się frasuje Rugier, ale po czasie: już go nie ratuje. Tem czasem Bradamanta skarży się na swego Rugiera, iż jej słowa poprzysiężonego Nie strzymał, we dwadzieścia dni do Góry Jasnej. 
Stawić się obiecawszy w osobie swej własnej. 
Nigdy tak pilno czasu więzień nie rachuje, 
O którem sobie wyniść z oków obiecuje, Nie czeka z taką banit tęsknicą godziny, 
Co mu ojczyznę wróci, matkę, żonę, syny, Z jaką troskliwa dziewka, bo tak się jej zdało, 
Iż lub to słońce biegań zwykłych uchybiało, 
Lub konie, co je ciągną, razem pochramiały, 
Albo koła z swych złotych osi pospadały. 
Każdy tak się jej wielki być zda dzień i długi, . 
Jako ów, gdy do swej stać Febowi usługi Żyd mężny kazał, noc zaś widzi się jej taka, 
W jaką się duży rodził Herkules, dwojaka. O, jak po wiele razy ona niedźwiedziowi Sześcioniedzielnego snu zajrzy i szczurkowi, 
Aby jako najtwardszem czas długi uśpiona, 
Nie była od nikogo dotąd obudzona, 
Póki Rugier, przyszedszy, oka wesołego Nie ukaże, przyczyny omieszkania swego Powiedając jej słuszne. 
Ale nic nie może Sprawić, bo częściej, niż śpi, łzami zlewa łoże. I po niem się tam i sam ustawnie przewraca, 
Wytrzeszczone do okien źrzenice obraca, 
Przez które, gdy różaną twarz urumieniła, 
W jasny świt Tytonowa małżonka wchodziła, 
Najśliczniejsze po plecach rozpuściwszy włosy, 
Z których siała lilie na zaranne rosy. 
Pragnie w nocy, aby dzień co prędzej widziała, 
We dnie zaś, aby noc się gwiazdami odziała. A kiedy już cztery dni do naznaczonego Czasu miała, o którem Rugiera swojego Widzieć tuszy, wesołą karmi się nadzieją, 
Serce otuchy jakieś, pociech próżne, grzeją. 
Na wieżą co godzina wstępuje wysoką, 
Z której lasy z łąkami i morską głęboką Wodę widzi, więc wielką część gościńca tego, 
Co do Montalby wiedzie z Paryża wielkiego. Jeśli kto świetnem ciśnie z jasnej błyskiem zbroje, 
Zaraz weń wlepia ostry wzrok i oczy swoje, 
Twierdzi, iż to jest Rugier, jeśli zaś pieszego Zajrzy gdzie, rozumie być posłańca od niego, 
Zbiega co prędzej na dół, aby usłyszała Nowiny, których z wielką radością czekała. 
A choć się często zdradza, choć sig oszukiwa, 
Przecię jej tem ufności dobrej nie ubywa. Kilkakroć przez godzinę z Montalbu swojego W pole szerokie bieży, chcąc potkać samego W pół drogi, ale gdy nic upatrzyć nie może, 
Pewne śle w różne strony, którym ufa, stróże. 
Sama wzdychając ciężko, do zamku się wraca, 
Krok ku łożnicy, nie chcąc, leniwy obraca, Miłość z gniewem zrzą serce, nikt jej nie dogodzi, 
A termin dni dwudziestu powoli wychodzi. Mija powoli po dniu dzień i blizko tego, 
Iż drugi raz doczeka w domu dwudziestego, 
A jeszcze o niem nie wie, nikogo nie widzi: 
Dopiero mniema, iż z niej kochanek jej szydzi. 
Wzrok łzami zlewa, usta skrwawiła nadobne, 
Piersi potłukła, śniegom najświeższem podobne, Warkocz gwałtem rwie złoty, smutnemi skargami Wzrusza piekielne duchy, jędze z furyami. Takli to mówi szczera miłość moja goni, Niestetyż, niewdzięcznika, co przede mną stroni! Takli, najgłupsza dziewka, będę się kochała W tem, co mu moja nigdy chęć nie smakowała! Długoż szaloną będę, pozwalając tego, Aby ten, co mną gardzi, beł pan serca mego, Ten, co tak o przymiotach swoich hardzie tuszy, 
Aż go chyba boginiej z nieba gładkość ruszy! Najokrutniejszy młodzian! wie on, iż dla niego Schnę, omdlewam, boleję, siła cierpię złego, Cóż za dziw, że wyniosły, twardy, pyszny, srogi I za podłą mię sługę wzbrania wziąć niebogi! Co cięższa, aby mych łez, wzdychania, trosk, męki Nie wiedział, jak najdalej ucieka przez dzięki, Tak jadowitej czyni złe robactwo żmije: Chcąc śmierć w żądłach ostrych mieć, łeb dla klątew kryje. Ty sama bohatyra zastanów dzikiego, Wenus, co na kształt wichru bieży w skok lekkiego, Zastanów, prze Bóg proszę, albo pierwsze moje, Gdym nie znała, co to jest miłość, wróć pokoje! Ale czegóż, nędzna, chcę? 
Cóż mi się wżdy dzieje? Próżne mię, próżne trzykroć nadęły nadzieje. Ty, sroga, troski nasze jesz, wzdychaniem tajesz, Gniewami się zabawiasz, łzy nieszczęsne pijesz! A ja darmo narzekam i ratunków twoich Próżno wołam w najcięższych utrapieniach swoich. Głupstwo mi, głupstwo winno, bo zaż trzeba było Sercu memu, aby się unieść pozwoliło Bujnem zaraz chciwościom, co tak wyleciały W górę, iż jem do szczętu skrzydła już zgorzały? Zaczem przyszło mi, na dół spadszy, zbyć ufności, Co poniekąd miłością grzała me wnętrzności. Aleć i na się ponno bez żadnej przyczyny Uciążam, bo cóż za grzech, cóż za moje winy, Prócz tego, żem, najszczersza dziewka, zakochała Tak prędko, jakom rychło Rugiera ujrzała? Ale to spólna białej płci ułomnej wada, To są przebiegi nasze, to sztuki, to zdrada! Obyczaje mię zwiodły, gładkość, cnoty jego: Głupi, kto słońca widzieć nie chce rozkosznego! Więc słowa, które wielkiej wiary godne były, Bez wszelakich trudności prościznę zdradziły, Ukazując fortunę i dzieła mojego Potomstwa, sławy godne u świata wszystkiego. Ciebie, 
Merlinie, ciebie z Melissą kląć przydzie, Póki duch z nieszczęsnego ciała nie wynidzie, Duch mój mdły, suche kości co już ledwie wspiera, A gwałtem z najnędzniejszych piersi się wydziera. Na Merlina ja muszę skarżyć się koniecznie I na Melissę, bo mię ci w te troski wiecznie Wdali, owoc, co iść miał z nasienia mojego, Ukazawszy przez duchy z piekła podziemnego, Tą nadzieją mnie ponno i chęcią fałszywą Chcąc wdać w niewolą długą, ciężką i dotkliwą. Przyczyny inszej nie wiem, jeno iż mojego Zajrzeli mi pokoju i wczasu słodkiego. Tak, zjęta zbytniem żalem, dziewka narzekała, 
Żadnej z poradą przyjąć pociechy nie chciała, Bo choć się wkrada cicho nadzieja wątpliwa W bierne serce, ale zaś bojaźń niecierpliwa Wnet ją gasi. 
Nakoniec przypomniawszy sobie, 
Tak jej Rugier w tysiącznem przysięgał sposobie, 
Chce zwyciężyć swej wiary słabość statecznością I dłużej jeszcze czekać nań lub to z ciężkością. Czeka stroskana dziewka dni dwadzieścia drugich, 
Wzdycha, oczy w łzach topi, a nie mogąc długich Tęsknic w cichości chować, jako zwyczaj miała, 
Zawsze na wielką drogę bez panien chadzała, 
Aby, jeśli nie potka Rugiera samego, 
Wcięła jaką wieść o niem i o sprawach jego. 
Ma, co chce, ale słyszy nieszczęsną nowinę, 
Która z ostatniej zdarła nadzieje chudzinę. Gaszkona, co z obozu szedł afrykańskiego, 
Od Maurów wyrwawszy się z więzienia ciężkiego A ten jeszcze w tej bitwie został poimany, 
Kiedy Paryż przez wielki szturm beł dobywany Potka i sztucznie zakryć chcąc swoje miłości, 
Z daleka nowin pyta i wojskowych wieści, 
Aż do Rugiera przyszło, na tem się stanowi, 
Ale wprzód co inszego, nie swe ognie mówi. Ludzki jakiś beł rycerz, znał wszystkie do tego Przedniejsze pany z wojska Agramantowego, Powieda jej zarazem, jako Rugier zbrojny, 
Sam a sam pragnąc z dużem Tatarzynem wojny, 
Zabił go, ale i on szkaradnie raniony, 
Między nadzieją życia, śmierci zostawiony, 
Ciężki żal obozowi zostawił wszystkiemu: 
Tak jego grzeczność, dzielność miła jest każdemu. Przydał potem, iż dziewka najmężniejsza ona, Której ty ponno nie znasz, 
Marfiza rzeczona, Nad podziw bohatyrka piękna, wielkiej cnoty, Rozkosznemi tak jego wnętrzności przymioty Ujęła, iż się Rugier do inszej nie chyli, Myśli jeno najczęściej, aby z sobą żyli, Zawsze ich każdy widzi wespół, zaczem tuszą, Że sobie wiarę dali, że się pojąć muszą. Ożenić się jem przydzie, takie miedzy pany Są mowy, byle Rugier swoje zleczył rany. Wszyscy ma są życzliwi, wszyscy pragną tego, Aby para tak godna do skutku lubego Swe przywiódszy zamysły, wzajem się cieszyła Z tych rozkoszy, fortuna co jem naznaczyła, I aby męstwa dali nieporównanego Świadectwo w swych potomkach do wieku późnego. Mówił i wierzył temu, a nie bez przyczyny Gaszkończyk, bo po wszystkiem wojsku te nowiny Rozsiały się, co żywo rozumienia tego Było, że się z wesela ucieszą prędkiego. 
Więc podobieństwo wielkie widziano i znaki, 
Przez które miała koniec ich miłość wziąć taki, A wieść też, choć z pierwotka małej siły bywa, 
Wzbija się i mocy jej z biegu wnet przybywa. Iż z nią pospołu przyszedł do sarraceńskiego Obozu, towarzystwa iż w niem zaś ścisłego Ustawnie zażywali, to wszystkiem czyniło Podejrzenie, które zaś jeszcze się mocniło Tem barziej, gdy ujrzeli, że po odjechaniu Z Brunellem i na króla ciężkiem rozgniewaniu, 
Nie przyzwana, na zad się z ochotą wróciła, 
Aby tylko rannego Rugiera cieszyła. Aby mu bólu, które serce z ran przejmuje, 
Ulżyła, nawiedza go, trudu nie lituje, Skoro dzień, podle łóżka siedzi u chorego, 
Świt ją przyżenie, noc ją wypędzi od niego. 
Tą chęcią nazbyt wielkie podejźrzenie daje Osobie, ale barziej górne obyczaje Czynią miejsce mniemaniu u ludzi próżnemu, 
Iż inszem harda, ludzka iest tylko samemu. Pukało się nieszczęsne serce od boleści Bradamancie, kiedy tej słuchała powieści, Milczy, twarz, jako chusta najbielsza, pobladła, 
Ledwie się trzyma, aby na ziemię nie padła. 
Obraca najsmutniejsza dziewka konia swego, 
Zazdrości, gniewu pełna i jadu wściekłego, Ostatek jej ucieka z wnętrzności nadzieje, 
Bieży, jako szalona, a z oczu. łzy leje. Przyjechawszy do zamku, idzie w swe pokoje, 
Porzuca się na łóżko, nie zdymuje zbroje, 
Na dół źrzenice trzyma, ażeby ciężkiego Wzdychania nie słyszano, usta do miękkiego Posłania jak najbarziej przyciska, więc w głowie Powieść Gaszkończykowę powtarza po słowie, A nie mogąc dłużej znieść, aby nie gadała, 
Nieszczęsna znowu w ten kształt skargi zaczynała: Komuż, o niefortunna dziewka, wierzyć będę, Gdzież na szczerość drugi raz inszą się zdobędę, Kiedyś, najokrutniejszy, zdradził mię, 
Rugierze, Kiedy krzywoprzysięstwo twe żywot mi bierze! Słyszał kto: niechaj powie, niech powie, dla Boga, Aby szczerości w przyszły czas była przestroga, Jeśli kiedy zdradziectwo równe temu było, Choć go serce niewinne wziąć nie zasłużyło! Czemuż, niestetyż, czemu, 
Rugierze kochany, Jakoś jest najwdzięczniejszy, jakoś zawołany Miedzy inszemi rycerz bo pewnie drugiego Coby dość jakiej cząstki męstwa miał twojego, Nie najdziem nie starasz się i o to zarazem, Abyś wierny, stateczny mógł być jednem razem? Czemu do inszych boskich, co ich niemasz miary, Cnót nie przyłączysz prawdy, stałości i wiary? Nie wiesz, iż każda dzielność w lekkiej bywa cenie, Jeśli łamaniem przysiąg maże swe sumnienie? Fraszka są najpiękniejsze postępki i siły, Choćby, jak słońce, w każdem rycerzu świeciły, Przy kłamstwie! 
O, jak snadno, trzykroć snadno było Oszukać dziewkę, której na cię patrzyć miło I która, jako Boga, czci ciebie samego, Skoroś jej serce wyjął z ciała nieszczęsnego! O srogi! za jaki grzech będziesz pokutować, Jeśli zabiwszy tego, nie możesz żałować, Co cię z serca miłuje? 
Więc co ważyć sobie Będziesz, gdy się tak lekka zda przysięga tobie? Jako z nieprzyjacioły swemi się obchodzisz, Kiedy tych, co twoi są, do śmierci przywodzisz? Rzekę i słusznie rzekę, iż sprawiedliwości Nie ma niebo, nie mszcząc się mych krzywd, a twych złości! Jeśli nad insze grzechy niewdzięczność przodkuje I tak samego Boga dobrotliwość psuje, Iż zarazem anioła najdoskonalszego Dla niej rozkazał zrzucić z nieba wysokiego, I jeśli wielkich wielkie występków karanie Czeka, kiedy kto nie chce pokorzyć się za nie: Strzeż się, 
Rugierze, strzeż się, a wczas, radzę tobie, Abyś go nie przyśpieszył niewdzięcznością sobie! Niewdzięcznością tak wielką, która serce twoje Zaraziła, za chęci i miłości moje. Co więtsza, winęć daję kradziestwa chytrego: W sercuś mnie podszedł, serca zbawiłeś mię mego! Ty właśnie, nie kto inszy, ty, co sługą mojem Zostałeś przysięganiem, wspomni sobie, twojem, Teraz wydarłeś mi się gwałtem bez przyczyny, A wiesz, kto cudze bierze, iż nie jest prócz winy. Ty mnie opuszczasz, ja zaś, będę-li żyć chciała, Bez ciebie ducha wytchnąć pierwej muszę z ciała. Jakoż przydzie mi na to, bo w takiem frasunku Od śmierci jednej szukać mam wolą ratunku. To mię boli, to tylko serce me przejmuje, Że w tej niełasce żal mi zdrowie odejmuje. O, jak trzykroć szczęśliwą śmierćbym rozumiała, Gdybych z jedno twe przy niej westchnienie słyszała! To mówiąc, upłakana dziewka już, już sobie Pierś białą umyśliła przebić w onej dobie: 
Porywa się z pościeli, łzami umoczonej, 
Gniew jej leci z wściekłością z twarzy zapalonej, Potem chyżo dobywszy broni, uderzyła W bok lewy, nic nie pomniąc, iż we zbroi była. 
Zdumieje się zaś potem i mówi do siebie: Tak to umrzeć tu marnie chciałam, nie w potrzebie! Zaż nie lepiej, do wojska iż pojadę swego, Gdzie nabywszy zwycięstwa wprzód męstwem jakiego, Umrę zaś potem sama, lubo to przebita Kopią najostrzejszą lub szablą zabita? Tam i to trafić mi się może, iż srogiego Aza poruszę nieco zmiennika mojego, Gdy dzielność moję ujrzy, której się dziwował Przedtem, choć się to inszej teraz rozmiłował. Więc i to może Bóg dać, że tam pomstę znaczną Wezmę za złamany ślub, za wiarę opaczną, W oczach chytrości pełnych Rugiera zdradnego Łeb Marfizie uciąwszy, co nieszczęścia mego Jest przyczyną. 
Tak mówiąc w drogę się gotuje, 
Szatę tylko haftować trefną rozkazuje Fodzą, aby serdeczne żale wyraziła, 
Dla których sobie żywot słodki omierziła. Cyprysy, twardą stalą z pniaków odwalone, 
Chce mieć na czarnej sukni złotem urobione, 
Cyprysy, co nadzieję dalszego rośnienia Tracą, gdy je siekiera dzieli od korzenia, 
I kiedy, rozbracone z niem, wnet usychają I więcej wilgotności zielonych nie mają, 
Aby znać utrapiona przez to dziewka dała, 
Iż umrzeć chce, iż pociech wszystkich już stradała. Potem na konia wsiada w skok Astolfowego, 
Kopią w ręce trzyma ze złota szczerego, Ta niesłychanej i tak dziwnej mocy była, 
Iż najduższych rycerzów dotknieniem zrzuciła, 
Dotknieniem tylko małem z ich koni. 
Dlaczego Dał ją Astolf, już wiecie historyą tego. 
Wzięła ją mężna dziewka, choć nie rozumiała, 
Aby tak w sobie wielką moc tajemną miała. I giermka i namniejszej nie chce kompaniej, 
By się nie zdała w mocy nadzieje kłaść czyjej. 
Jedzie ku Paryżowi najprościej szą drogą, 
Gdzie niedawno porażką mężny Rynald srogą Zniósł obóz sarraceński i obleżonego Karła ratował z cząstką śmiałą ludu swego, Oczem iż jeszcze ona nowin nie słyszała, 
Do obozów pogańskich konia kierowała. Jedzie i w tył za sobą miasta zostawuje Francuskie, które góra wielka opasuje, 
Gdzie Dordona i powiat Montferański leży, 
A rzeka najbystrzejsza z Jasnej Góry bieży. 
Alić temże gościńcem jadącą zoczyła Dziewkę, nadobniusieńskiej która twarzy była, Paiż u siodła wisi, kopią ma w toku, 
A trzej jacyś rycerze pilnują jej boku. Inszej białej płci, inszych giermków gwałt jechało, 
Ci wprzód, a ci zaś po zad, jako jem się zdało. 
Pyta, co ją pomijał, z nich zaraz jednego Bradamanta, skąd jadą, kogo czcą starszego. 
Ten odpowieda: Widzisz pannę piękną w bieli? Tęśmy za posła sobie w te tu kraje wzięli Do króla francuskiego przez morze głębokie Z Islandyej, co góry w sobie ma wysokie. Aż z Islandyej wyspy, gdzie pani króluje Mężna, wspaniała, ludzka, gładkością celuje Bez chyby wszytkie insze: tak niebo życzliwe Onę ubogaciło za cnoty wstydliwe. Paiż, który u siodła widzisz uwiązany, Karłowi ma być od niej w podarku oddany Z tem dokładem, by go dał według zdania swego Temu, kogo wie w wojsku swem najmężniejszego. Bo jako sama wzrostu dziwnie jest kształtnego, Tak wszędy rozkazała szukać podobnego Rycerza, coby męstwem wielkiem, niezrównanem Sławny beł po szerokiem świecie, nieprzejźrzanem I te jej są zamysły, tak uprzędła sobie W inakszej się nie kochać do śmierci osobie, Kto pierwszą chwałę wielkich otrzyma dzielności, Tego do swojej z chęcią przypuści miłości. Tuszy, iż we Francyej na tak sławnem dworze, Gdzie jutro chcemy przybyć w świt, gdy błysną zorze, Najdzie się taki rycerz i bohatyr sławny, Coby jej chciwy zamysł uspokoił dawny. Ci trzej, co jadą wespół z nią jako wodzowie, Są śmiali, doświadczeni, a wszystko królowie, W najstarszej Norwegiej ten pierwszy króluje, To szwedzki, ten w Gotyej zimnej rozkazuje. A lub to granic swoich tak blizkich nie mają Z wyspą jej, 
Islandyą którą nazywają Zginioną, to dla tego, iż cudze okręty Rzadko tam płyną, choć to kraj sławny i wzięty, Słysząc przecię o dziwnych cnotach i gładkości, Płomiennych zachwycili zarazem miłości, Chcą jej za żonę i tak robią dzieła wielkie, Iż się jem świat i wieki zdziwią potem wszelkie. Lecz ona z nich nie chciała mieć męża żadnego: Tuszy naleźć gdziekolwiek dobrze dzielniejszego. Małą mówi jem sił swych próbę jeszcze macie, Iż w tem miejscu odległem z bronią wydziwiacie, I choć jeden najdzie się taki między wami, Co będzie świecił męstwem, jako promieniami Febus jasny, jeszcze on nie ma się tem chlubić, Aby wszystkich na świecie zwalczyć miał i ubić. Karła ja nade wszystkie chrześcijańskie pany Szanuję, 
Karzeł u mnie król jest zawołany, Przetoż tarcz złotą posłać mam wolą do niego, Aby bohatyrowi dał ją z ludu swego Takiemu, coby w wojsku z celniejszych przebranem Pierwszy w regestrze sławy wiecznej beł wpisanem. Nie pobłądzi ten pewnie ani się omyli: Musi tam próba być, gdzie ludu wiele zbili. Wiem, iż oświadczy Karzeł w tem mi ludzkość swoję, Któremukolwiek da tarcz rycerzowi moje, Rycerzowi, nad wszystkich co będzie mężniejszy I miedzy jego sławnem żołnierstwem przedniejszy. Tam pojedynkiem każdy z was pódzie do niego Szczęścia patrzyć w igrzyskach Marsa żelaznego, A który go zabiwszy, tarcz do mnie przyniesie, Za pracą moje państwo i ze mną odniesie. Przyjęli wyrok z chęcią ci to trzej królowie, Z nadobnem jadą posłem na szańc kłaść swe zdrowie I gotowi jej lub tarcz nazad przynieść złotą Lub pieczętować miłość swą garfem i cnotą. 
Bradamanta dość chciwie słów jego słuchała I pytać o co więcej jeszcze wolą miała, 
Ale ten po rozmowie w oba boki kole Konia i do swych prosto obraca przez pole. Nie jedzie za niem dziewka utrapiona srodze, 
Na drogę przedsięwziętą obróciła wodze, Powieści jednak tamtej barzo się dziwuje I stąd nienawiść, swar, gniew wielki upatruje Miedzy młodzią francuską z domu przedniejszego, Bo jeśli Karzeł zażyć rozumu swojego Nie będzie chciał i da tarcz złotą z nich któremu, 
Wściekłe wszystkich zazdrości wznieci przeciw niemu. Taka ją myśl zabawia w ten czas, lecz jej wierci Druga serce najprzykrzej, równając się śmierci, 
O kochanego zbiegaj która się stąd wszczęła, 
Iż jej Marfiza piękna miłość jego wzięła. 
Zapomniawszy się jedzie, łza gęstą łzę spycha Z jasnych gwiazd, klnie swą szczerość, bez przestanku wzdycha Gościńca, chocia wozy ciężkiemi ubity, 
Chybiła: tak ją miłość i gniew pali skryty. Jako nieuśmierzone gdy więc okręt wały Gwałtem uderzą o róg najostrzejszej skały, 
Z wielkiem niebezpieczeństwem straciwszy sternika, 
Płynie, gdzie wiatry każą sam, przez przewodnika: 
Tak w nieszczęśliwych myślach dziewka utopiona Samopas jeździ, z wielkiej drogi zbłądzona. 
Już mrok padł, już się słońce w morzu zanurzyło, 
A tej z swemi myślami gadać jeszcze miło. Już słońce u Maroki w wodzie się płukało, 
Gdy jej smutny wzgórę wzrok podnieść się udało, Ledwie wsi okolicznych dojrzy dla ciemności, 
Co z chmur wypadły czarnych, zgasiwszy światłości. 
Żalem, gniewem ujęta, więc postanowiła, 
Aby się gdzie przy chróście w polu położyła, Lecz widząc, iż dość przykrą niepogodą grozi I śnieg z wiatrem gwałtownem do rana ją zmrozi, Odmienia zamysł, nie chce odpoczynąć sobie, 
Rabikanowi kładzie w bok ostrogi obie, 
A mało ujechawszy, pasterza jednego Dogoniła, co trzodę gnał do domu swego. 
Pyta z pilnością dziewka zemdlona gospody, Choćby w niej przyzwoitej nie miała wygody, 
Woli w jakiejkolwiek spać pod dachem komorze, 
Niż dżdżem być umorzona i gradem na dworze. Odpowiada jej pasterz: Ja miejsca inszego Nad cztery albo sześć mil nie wiem tu bliższego: Fortecą Trystanową zamek nazywają, Ale tam rzadko stania komu pozwalają, Chyba kiedy go mężnie, serdeczny i śmiały, Przez kopią nabędzie takie prawa dały Te miejsca i jeśli zaś dostawszy go sobie, W rycerskiem bronić będzie drugiemu sposobie. Jeżeli się też trafi, iż próżną zastanie Fortecę ten, co pierwszy przyjęty tam stanie, Zaraz gospodarzowi musi obiecować, Że się z każdem powinien nakoniec probować, Z każdem, co po niem w tamte, ktokolwiek jest, Przybędzie bo taki tryb, takie są zwyczaje A kto z nich w dziele przegra Marsa surowego, Wyjeżdża precz ze wstydem z zamku bogatego. Kiedy zaś dwaj, trzej, czterej pospołu przybędą, W pokoju wczasów wszelkich zażywać tam będą. Ale gdy po nich jeden, lub to obłądzony Lub się trafi umyślnie z którejkolwiek strony, Ze wszystkiemi kosztować musi szczęścia swego, Uważ, jeśli mu serca nie trzeba śmiałego. Także, jeśli ich więcej jednego zastaną, Wyjeżdża do nich bitwę staczać niezrównaną. Więc i pani lub panna sama z kompanią Zaraz się o tem dowie za przestrogą czyją, Iż piękniejszej szpetniejsza będzie ustępować, A to biała płeć sądzić ma i upatrować. 
Spyta go Bradamanta, w której leży stronie Zamek, co w takiej prawa swe chowa obronie. 
Dobry pasterz nie tylko palcem ukazuje, 
Ale doprowadzić ją chęć swą ofiaruje. Śpieszy się bohatyrka nadobna z pilnością, 
Serce wspaniałe pała wrodzoną dzielnością, Rabikanowi, choć jest żartki, boki kole, 
Wypuszcza mu przez mokre łąki, błotne role Z deszcza, co padał spory wieczora onego. 
A gdy już do wrót zamku przybiegła pięknego, 
Tak dużo tłucze w bramę, aż z niej stróże wyśli, Którem mówi, że tu stać i nocować myśli. Rzekł jeden z nich, iż goście miejsca zastąpili, 
Co ją pojazdem sporszem we dnie uprzedzili, Teraz siedząc u ognia, spólnie rozmawiają, 
Na wieczerzą, aż będzie gotowa, czekają. Ty jeśliś jeszcze nie jadł gdziekolwiek w gospodzie, O tej nie myśl, do dnia stój na tej niepogodzie. 
Ona na to: Wiem zwyczaj, idź, mów, gościom twojem, Iż ich przed bramą czekam z ostrem drzewem swojem. Bieży straż i nowiny przynosi niewdzięczne Królom, co się na wczasy udali bezpieczne, Więc przykry wiatr, deszcz gęsty z gradami zimnemi Nie beł jem w smak i spórkę czynił miedzy niemi. 
Atoli przecię kładą, nie chcąc, na grzbiet zbroje I konie, osiodławszy, każą wywieść swoje, j Jadą z bramy, gdzie piękna żołnierka czekała, 
A druga kompania w fortecy została. Trzech bohatyrów, którem nie każdy na świecie Zrównał męstwem, jako już dobrze o tem wiecie, 
Wypadło, co z Islandy posła prowadzili, 
Aby próbę na dworze francuskiem czynili, 
Próbę męstwa i siły, za której pomocą, 
Przysięgli, iż się z tarczą do wyspy nawrócą, A iż swych raźno koni po bokach wzbierali, 
Prędko do Bradamanty zacnej przyjechali. Ta im dłużej na zimnie przed zamkiem czekała, 
Serce ostrząc dzielnością, barziej się gniewała. 
Więc głodna i gwałtownem deszczem umoczona, 
Nie chce, aby na dworze była zostawiona. 
Ci zatem, co w pośrzodku fortece zostali, 
Chciwie na sławne z okien potkanie patrzali Po miesiącu, który się powolej dobywał Z gęstych chmur, gdy po niebie wiatr ich rozpędzywał. Nie tak się więc raduje młodzian urodziwy, 
Co kradzioną miłością chęć i zamysł chciwy Pragnąc nasycić, cichy chód swojej kochanej Usłyszał, gdzie jej czeka, do fórty drzewianej, 
A ta już w dużych kłódkach kluczem obróciła, 
Aby mu otworzywszy, ściśle obłapiła, 
Jak wtenczas Bradamanta, kilku uzbrojonych Widząc, kiedy przez most z bron jechali przestronych. Zaraz Rabikanowi wypuściła swemu, 
Aby beł sposobniejszy ku biegu przyszłemu, Wraca się zaś i konia zastanawia swego, 
Najokrutniejszą kładzie do boku dużego Kopią, która tę moc skrytą w sobie miała: 
Najsubtelniejszych celów nigdy nie chybiała, By beł Mars, spadać musiał na łeb z konia swego, 
Skoro dotknęła ciała gdziekolwiek dużego. Pierwszy król szwedzki, jak ją bystrem okiem zoczyły Całą okryty zbroją, z drzewem żartko skoczył, Pierwszy też ciężko wypadł zaraz z siodła swego Z uderzenia, które wziął w hełm mocny, dużego. 
Po niem gocki, lecz i ten, srodze w pół trafiony, 
Nie blizu od swojego konia padł zrzucony. 
Nogi trzeci z spadnienia wzgórę wzniósł przykrego I wala się w kałuży błota śmierdzącego. To sprawiwszy, serdeczna dziewka zaraz jedzie Do zamku, gdzie wieczerzać i nocować będzie, Wprzód się jednak przysięgą swą obowiązuje Gospodarzowi, co ją już z męstwa szanuje, 
Iż na namniejsze z chęcią wyjedzie wyzwanie Za broną z gościem nowem uczynić potkanie. 
Tak ją puszcza straż w zamek, otwiera jej wrotny, 
A pokój zasię daje gospodarz ochotny. Wyszła też przeciwko niej panna na dół ona, 
Co za posła jest z tarczą złotą naznaczona Do króla francuskiego, jakoście słyszeli, 
I co ją z trzema królmi do zamku przyjęli Przed Bradamantą, aby, jako ludzka była, 
Chęć jej też z posługami swoją oświadczyła, Ujęła ją za rękę i do ognia wiedzie, 
Zabawia rozmowami, aż wjeczerza będzie. Odważona rycerka już się poczynała Rozbierać, już tarcz, już hełm jasny zdymowała, 
Kiedy niespodziewanie błysnął warkocz złoty, 
Jak jej spadło zawicie subtelnej roboty, 
I po szerokich plecach wolno rozpuszczony, 
Do zdumienia wielkiego przywiódł goście ony. Co to mówią za cud jest, że tak męskie siły W ciele subtelnem dziewczem miejsce ulubiły? Jako na nocnej scenie miedzy pochodniami Tysiąc nimf najwdzięczniejszych widać z obrazami, 
Kiedy się czarna nagle zasłona przerwała, 
Najpiękniejsze persony co zakrywała, Jako, gdy jasnej twarzy z chmur słońce dobędzie, 
Przeraźliwsze z promienia strzały ciska wszędzie: 
Tak ta raj w ślicznej twarzy, we wszytkie obfity Rozkoszy, otworzyła, szyszak zdjąwszy lity. Już włosy, co jej beł brat uciął z przymuszenia Dla prędszego w ciemieniu rany zagojenia, 
Urosły dosyć długie, tak, iż snadnie w koło Otoczyła swe niemi śliczne znowu czoło. 
Gospodarz w niej wzrok utkwił i tak mu się zdało, 
Że ją gdzieś oko jego niedawno widziało. 
Im ją barziej poznawa, tem barziej szanuje, 
Poważa niewymownie, ludzkość pokazuje. U ognia siedząc, uszy żartami lubemi Chcą bawić, aż wieczerzą postawią przed niemi. 
Zaczem wnet Bradamanta spytała ludzkiego Gospodarza, co oka z niej nie spuszczał swego, 
Aby jej chciał powiedzieć, skąd wżdy urósł taki Zwyczaj, iż się tu gość bić powinien wszelaki, 
Dawno swój początek wziął i postanowiony Od kogo. 
Ten powiada tak na słowa ony: Za czasów, gdy Francyej żyznej rozkazowa? Faramont, syn Klodyan serdecznie miłował Nadobniusieńką pannę z pięknemi przymioty, Której równia mieć nie mógł dawny on wiek złoty, A tak nieugaszonem płomieniem miłości Rozpaliły się jego gorące wnętrzności, Aż bez kochanej nie mógł sam wytrwać dziewczyny Malusieńkiego czasu, minuty godziny. Z wielkiego podejźrzenie urosło kochania, Zaczem to miejsce sobie obrał do mieszkania, Miejsce mocne, stróżami mieli być którego Dziesięć mężów najduższych, co ich sam do tego Wybrał z młodzi francuskiej. 
Potem się trafiło Aż tu Trystana jakieś szczęście przypędziło, Z niem wespół dziewkę śliczną, którą wziął na drodze Jakiemuś olbrzymowi, zabiwszy go srodze. Przybył Trystan, gdy Febus nurzał w wielkiem łonie Oceanowem w tyle Sywiliej konie, Prosi, aby beł na noc łaskawie przyjęty, Póki od mroków czarnych dzień nie będzie wzięty, Próżno, bo Klodyana miłość tak zniewala, Aż na ludzkość, okrutny, żadną nie pozwala, Nakoniec to uradził i to postanowił, Aby tam żaden nogi gość swej nie stanowił, Póki nadobna dziewka będzie przebywała W zamku: tak go zawisna miłość zagrzewała. Ten zaś powtarza swych próśb, ale gdy nic niemi Nie zyskuje, wyprawił wnet z odpowiednemi Słowy, by mu się stawił i z niem dziesięć jego Na kopią według ich prawa rycerskiego, Bo zaraz chce ukazać, ufając dzielności Swojej, iż gwałt Klodyan uczynił ludzkości. Z tą wymową, aby on w zamku sam nocował, Gdyby ich z koni zraził, choć nie zamordował, A oni zaś przed broną powinni pilnować Za pokutę, iż gościa, źli, nie chcą przymować. Dla wstydu królewski syn, wziąwszy na się zbroję, Wyjechał do Trystana przed fortecę swoję, Lecz jego drzewem dużo z swemi uderzony, Spadł z konia i za broną zostaje zamkniony. Trystan wszedszy do zamku, dziewczynę najduje, Co Klodyanowemu sercu rozkazuje, Widzi, nieporównaną iż ją obdarzyło Gładkością przyrodzenie, tak, iż trudno było Namniejszej dać przygany. 
Mówi z nią, a tego Miłość na dworze dręczy, krając do żywego, Nie może wytrwać, prosi, woła utrapiony, By ją do niego posłać chciał za mury ony. A choć to piękna była, 
Trystan serca swego Nie mógł do niej przyłożyć dla sczarowanego Napoju, który przedtem Izota mu dała, Izota, niewymownie co się w niem kochała. Przecię dużo się chcąc mścić dzikiej nieludzkości Klodyanowej, nie dba na jego miłości, Niesłuszna rzecz mówi mu aby z zamku tego Niebieska gładkość wyszła do ciebie, marnego. Ale jeśli na zimnie do dnia spać samemu Przykrzy się, niewczasowi zabiegę ja temu: Mam młodziusieńką pannę nic to, choć gładkością Twej nie doszła tęć poślę z chęcią i radością I dam na wolą, abyś z nią poczynał sobie, Jako chcesz i jako się upodoba tobie. Piękniejszą, nie miej za złe, iż w zamku zostawię: Tak rychlej twą nieludzkość zwierzęcą naprawię. Słyszał Klodyan powieść onę wyrzucony, Klnie, łaje, a ogień mu serce rozżarzony W popiół kruszy: mniejsza się zimno cierpieć widzi, Deszcz, grad, wiatr, lecz iż Trystan jawnie z niego szydzi, Pociechy wszystkie wziąwszy, to go wskróś przejmuje, To w ostatniem skonaniu już, już zostawuje. Nazajutrz najbiedniejszy, chocia nie dowierza, Bierze wróconą i żal najprzykrszy uśmierza. Bo dobry Trystan z swojej wrodzonej ludzkości W takiejże, jako ją wziął, oddał mu całości, Choć godzien beł despektu i zniewagi wielkiej Królewic, co jest próżny wspaniałości wszelkiej. Atoli tem się mężny rycerz kontentował, Iż na zimnie Klodyan pod niebem nocował, Ani przyjąć wymówek takich chciał od niego, Że miłość jest przyczyną grubijaństwa jego. Bo ta serce szlacheckie uczyni z chłopskiego, Ale w chłopskie obracać nie ma szlacheckiego. A gdy stamtąd precz jechał Trystan doświadczony, Klodyan się też zaraz w insze udał strony, Te kraje okoliczne sobie obrzydziwszy, Zamek przecię jednemu z swoich poleciwszy Z tem dokładem, by chował zawsze zwyczaj taki, Iż tu męstwa ma czynić próbę gość wszelaki. Kto wygra, kto zarobi serdeczną dzielnością Na nieśmiertelną sławę, temu z uczciwością Stania w zamku pozwolą, ale zwyciężony Za murem na dżdżu, wietrze będzie zostawiony. Atoż macie przyczynę zwyczaju naszego, Który z dawnych wieków trwa do dnia dzisiejszego. 
Tem czasem, gdy to mówił, stoły przykrywano I oraz ciepłych potraw dostatek stawiano Na jednej sali, która takich przestrzeństw była, 
Iż do podziwowania każdego wzruszyła, 
Gdzie gospodarz z świecami wosku najbielszego Sam ich z chęcią prowadził od ognia onego. 
Ledwie próg Bradamanta z drugą przestępuje, 
Alić misternych dosyć obrazów najduje, 
Któremi ozdobiono zewsząd białe mury I umyślnie po kątach wydrożone dziury. Patrzą i obrok dają zgłodniałemu oku Ani mogą nasycić subtelnością wzroku, Już zimne, już potrawy wszystkie się przestały, 
A te od lubych zabaw odwieść się nie dały. 
Godzina mija pierwsza, druga następuje: 
Wszystkiem ta ich bezpieczna biegłość nie smakuje, Nakoniec, nie wytrwawszy, pan zamku tak rzecze: Najedzcie się wprzód, proszę, wszak to nie uciecze. Siadły za stół, tą jego mową poruszone, 
I już ręce do misy niosły wyciągnione, 
Aż ten, komu to właśnie postrzedz należało, 
Widząc, iż dziewek pięknych dwie obok siedziało, Według prawa mówi jem wszak wiecie, naszego Jedna tylko powinna być u stołu tego, Szpetniejszej przydzie noc tę spać na dżdżu za wroty, Piękniejsza gospodarskiej zażyje ochoty. Dwom starcom zatem każe, aby zawołali Letnich białych głów, którem ten sąd w moc podali Przodkowie onych włości, a ci rozkazanie Słysząc, co nie podlega namniejszej odmianie, 
Wiodą ich. 
Baby patrzą i zdanie swe dają, 
Którem gładkość Amona córce przyznawają, 
I jako siłą już jest sławna niesłychaną, 
Tak urodą odnosi plac nieporównaną. Nie bez bojaźni panna z Islandy czekała Dekretu, który jako prędko usłyszała, 
Smutna po stronach patrzy, ale pan zamkowy Wymawia się, iż tak jest srogi i surowy Zwyczaj, powiada: Zwyczaj, dawno stanowiony, Nie może być sposobem żadnem odmieniony: Odpuść, łaskawa panno, a jedź w inszą drogę, Bo ja, bym najbarziej chciał, targać go nie mogę. Jako we mgnieniu oka lecie chmury gęste, 
Z których strzela po górach piorun błyski częste, 
Kryją narozkoszniejszą twarz słońca jasnego, 
Co wszystkie uwesela kąty świata tego: 
Tak wnet dziewka na przykre rozkazanie zbladła, 
Wzrok słupem stanął, cera z ust rumianych spadła, Mieni się, a w minucie, nie poznać godziny, 
Jeśli to ona siedzi, czy przyszedł kto iny. Mieni się gwałtem, wnęrzny żal sercu dojmuje, 
Jawnie, iż ją nagły ból przejął, ukazuje. 
Lecz mądra Bradamanta zarazem powstała, 
Aby strapionej gości pomoc jaką dała, Mówi, iż mniej uważnie dekreta skazane Nie mają być na nikiem pierwej wykonane, 
Aż druga strona wzajem wysłuchana będzie, I u niesprawiedliwych taki jest tryb wszędzie. Ja tej sprawy bronić chcę i ujmę się za to. Cóż na tem, przyrodzenie chocia mnie bogato Pięknemi dosyć hojnie przymioty nadało? Mnie do tych krajów wjechać za męża się zdało I sprawy moje męskie podobno widzicie, Lubo to za białą płeć wszyscy dziś sądzicie. Jestem, nie jestem: na tem co należy komu? Jam wjechała do tego jako żołnierz domu. Siła sama na świecie jam takich widziała, Co jem długi włos nosić pieszczota kazała, Przecię oni męskiej płci nie zbyli dla tego. Więc jeśli nie jako mąż i jam tak dobrego Dzisia dostała stania, uważyć możecie: Czemuż mię dziewką, czemu białą płcią mieć chcecie? A prawa wasze każą, tak mieć chcą zwyczaje, Iż dla panny opuścić panna ma te kraje. Ale nic to, żem białą płcią jest: niech tak będzie, Choć z trudnością ponno z was kto tego dowiedzie, Jednak, abym ja gładkość tej swą celowała, Przypaść pewnie nie będę z wami na to chciała, Bo tem nagrodę cnoty i męstwa mojego Chcecie, widzę, umyślnie ćmić dnia dzisiejszego. A słuszna, iż nie stracę tego dla gładkości, Czego m szablą nabyła przez swoje dzielności. Więc choćby też i zwyczaj ten beł między wami Przeciwny, iż spać gładsza będzie za wrotami, Lub to dobrze lub to źle, jabym nie myśliła Stąd wyniść, choćbym takiem uporem grzeszyła, Dlatego, że różna jest spórka między nami, Co przyznać, jeno chciejcie, moglibyście sami. Zwycięstw dziewczych nie pragnę, bo mi w oczach brzydkie, A tak ozdoby męstwa straciłabym wszytkie. Gdzie zysk z stratą w jednakiej widziemy być cenie, Głupi, kto na to sam się waży i swe chcenie, Lecz niebezpieczeństwo zaś gdy sława celuje, Miłe tam garłowanie i praca smakuje. Ale zdadząli się złe komu te wywody, Znać, że nie dba o przyjaźń, nie chce znać do zgody,. Bo drzewem i wszystkiemi ukazać siłami Ja chcę, iż godna zostać dziś ta panna z nami. Tak córka Amonowa, wzruszona ludzkością, 
Nie pozwala, by gościa z tą nieuczciwością, 
Gdzie deszcz nagęstszy pada, wygnana być miała, 
Gdzie niepogoda wiatry i grady wzbudzała. 
Gospodarza słusznemi miękczy wywodami, 
Zarazem ten przypada z drugiemi gościami Na jej zdanie, nakoniec wszyscy uradzili, 
Onej nocy pospołu aby z sobą byli. Jako słonecznem ogniem upalone zioła, 
Wdzięczną straciwszy krasę, pochylają czoła, 
Kiedy wiatr w kanikułę od południa wieje, 
Lasy schną, trawy w popiół idą, ziemia mdleje, Jeśli deszcz pożądany znagła na nie spadnie, 
Biorą przyrodzoną moc, odżywią się snadnie: 
Tak za obroną mężnej dziewki otrzeźwiała Islandka i twarz pierwszą znowu ukazała. Z ochotą, której jeszcze dotąd nie tykali, 
Wieczerzą jeść zarazem wszyscy poczynali. 
Dobra myśl roście, troski zbyli, niemasz trwogi, 
Twarz się rumieni znowu u dziewki niebogi, 
Wesoły wzrok obraca. 
Ale z drugiej strony Trapi zaś Bradamantę żal, na czas tajony, 
Westchnienie się jej z piersi głębokich wymyka, Zmilkła, myśl, mowę w gębie zdumiałej zamyka. Po wieczerzy prędko się obie pokwapjły, 
By oczy malowaniem ślicznem nasyciły, Pomaga jem gospodarz kompaniej spólnej, 
Daje wolej na wolą wszystko czynić wolnej. 
Świec dostatek zapalił po kątach szerokich, 
By mogli dojrzeć lepiej obrazów wysokich, 
Na które z jaką obie patrzyły chciwością, 
W drugiej pieśni powiedzieć chcę z wielką pilnością. 
Koniec pieśni trzydziestej wtórej. 
XXXIII. 
Pieśń trzydziesta trzecia Argument Bradamanta na sali Francuzów serdecznych Obrazy wojen widzi, a oni walecznych Włochów gromią w ziemi ich, lecz przecię ten mają Zysk nakoniec, iż tyły sromotnie podają. 
Z Serykanem się Rynald u fontany schodzi I straszny pojedynek o Bajarda zwodzi. 
Harpie Astolf wygnał dźwiękiem rogu swego I tu koniec trąbienia czyni ogromnego. 
Allegorye W tej trzydziestej trzeciej pieśni w osobie Synapowej, którą położył autor na podobieństwo zmyślonego Fineusa, uważysz, jako częstokroć wielkie bogactwo i szczęście snadno od bojaźni bożej człowieka tak odwodzi, iż i wojnę przeciwko niemu podnosić równiejsza zda mu się rzecz, tego przykład masz w olbrzymach, którzy góry na góry kładąc, samego zrzucić chcieli z niebios Jowisza. 
Potem kładzie nasz autor osobliwej dobroci boskiej przykład, iż Synapowi długo trwać w grzechu nie jeno nie dopuścił, ale i czasu do pokuty słusznego pozwoliwszy, przez dziwny środek z nieszczęścia wyrwał zaś przykrego. . 
Skład pierwszy Tymagoras, 
Parrazys, 
Polignotus sławny Protogen z Apellesem, 
Apollodor dawny, 
Tymant, 
Zeuksys i inszy, co wieku swojego W nauce malarskiej sobie nie mieli równego I których słodka dotąd sława będzie trwała, 
Choćby z jadu pukać się skrzętna Kloto miała, 
Póki pisma u świata uczonych wsławione Nie będą w niepamięci wiecznej pogrążone, Ci wszyscy i jeśli ich więcej było kiedy Po szerokich krainach świata tego wszędy, 
Tak pięknie subtelnych sztuk wyraz malowany Dać mogli, iż królewskie snadno zdobił ściany. 
Lecz w przyszłych rzeczach oni aby dosiądź mieli Tajemnic boskich, o tem azaście słyszeli? 
Nigdy to nie podobna, nie ich to robota, 
Nie ich tak bystra mądrość i biegła ochota. Niechaj się żaden malarz i młody i stary Tem nie chlubi, choćby on najgodniejszy wiary: 
Czarnoksiężnicza nauka mocna to sprawiła, 
Przed którą piekielna drży potęga i siła, Bo lub to księgi wziąwszy z Awernu czarnego Lub z straszliwej przepaści kraju Nursyńskiego, 
Kazał Merlin, co djabły wszystkie miał w swej mocy, 
Salą tę i obrazy zrobić jednej nocy. Ale chcąc się tam wrócić, kędy mnie czekają Ci, co na sali widzieć malowanie mają Przyszłych wojen, powiem wprzód, iż zamku onego Gospodarz, zawoławszy z sług swoich jednego, 
Dać dostatek kazał świec z pochodniami małych Do lichtarzów, po ścianach które okazałych Są przybite, na pańskie ten wnet rozkazanie Z nocy biały dzień czyni i jasne zaranie. Potem rzecze do gości: Chcę, byście wiedzieli, Iż te walki, co ich tu znak będziecie mieli I co w izbach są zamku wyrażone tego, Nie wszystkie się skończyły do dnia dzisiejszego. Więc ten prorok, malować co je rozkazował, To wieszczem mądrze duchem o nich praktykował, Kędy wygrać i przegrać wojska nasze miały, Gdy w kraje włoskie śmiało na zdobycz chadzały. Wojny, których początkiem prędcy Francuzowie, Gdy dla korzyści Alpes przeszedłszy, swe zdrowie Ważyli, dobrzeli się, źleli też nadały, Przed tysiącem lat już tu wizerunk swój miały. Bo na tę salą Merlin, prorok zawołany. Wnieść je kazał, kiedy beł z Angliej posłany Do króla, co Francyej panował przed latyj Po Markomirze wziąwszy sceptr w rękę bogaty. Merlinowa to praca, lecz własną rzecz tego Abyście usłyszeli odemnie samego, Tak pocznę: 
Gdy Faramont Ren przeszedł głęboki I podbił kraj Galliej obfitej szeroki, Wnet munsztuk przybrać myślił hardemu Włochowi I swe rozciągnąć państwo aż ku zachodowi, Ażeby tak wspaniałe prędzej się skończyły Zamysły, chciał z Arturem złączyć swoje siły. Z Arturem, który wojny i boju żadnego Nie czynił bez porady Merlina swojego O tem mówię Merlinie, co znał przyszłe rzeczy, Chytrych djabłów potomek, a nie syn człowieczy Ten Artura upewniał, iż swe wojska straci, Jeśli na włoską ziemię z Farmontem się zbraci, I radził, aby kraje pokój od nich miały, Które Apenin dzieli, 
Alpes opasały. Djabelskie pokolenie skutecznie wiedziało, Iż te wojska nieszczęście różne zniszczyć miało I wszystkie insze, których francuscy królowie Jeden po drugiem będą obrani wodzowie, Głód, powietrze i szabla nie minie ich sroga, Matka, żona zapłacze niejedna uboga. Bo tak nieba łaskawe od wieków mieć chciały, Aby lilie w kraju tem nie zakwitały. Uwierzył i Faramont onem słowom jego I gdzie indziej potęgę rzucił wojska swego, MerIin zaś, co te rzeczy wiadome mu były, Jakoby się za jego żywota toczyły, Na prośbę Farmontowę swojemi czarami Tę salą wnet postawił i z historyami, Chcąc pokazać narodu dzieła francuskiego, Dzieła przyszłe potomkom póinem wieku tego, Aby ci, gdy na państwo będą postępować, To z pilnością umieli wielką upatrować, Iż jako sławę z snadnem zwycięstwem mieć mogą, Gdy w przykrych raziech swojem posiłkiem pomogą Ściśnionej włoskiej ziemi od króla jakiego, Tak zaś nieszczęścia zażyć muszą rozmajtego, Jeśli ją sami podbić będą sobie chcieli, Bo za temi górami swójby pogrzeb mieli. Tak rzekł, a potem piękną bohatyrkę wiedzie, 
Gdzie pierwsza historya w pierwszem stała rzędzie. 
Ukazał Sygeberta, który skarby drogie Od Maurycego wziąwszy, wojska wywiódł srogie I lekko postępuje z Krety do Tyczyna, 
Gdzie między Lambrem leży przestrona równina. 
Lecz go Ewtar nie tylko odpędził sierdzity, 
Ale z porażonego łup wziął znamienity. Patrzcież Klodoweusza, co wojska swojego Więcej, niż sto tysięcy, stawił przebranego, Któremu Benewentu książę zastępuje W różnem poczcie, a potem sztucznie rozkazuje Opuścić stanowiska, winem napełnione, Aby snadniej Francuzy przywiódł upragnione Do zguby, wiedzie mu się, bo je wypijają I wnet krew, duszę, wino oraz wylewają. Tu zaś, 
Chyldybert lud swój i z pułkownikami Posyła, aby Włochów bili za górami. Ale mu się tak, jako Klodoweuszowi, Szczęści, co fortecę wziąć chciał Lombardczykowi. Szabla bez chyby, szabla z nieba wysokiego Straszną porażkę w wojsku uczyniła jego: Ci powietrzem zdychają, tych wody okryły, Ten gorącem umiera, tego ćmy zabiły. Dalej Pipina z Karłem wielkiem ukazuje, 
Jako jeden po drugiem Alpes przestępuje, 
A obadwa wesołe zamysłu pięknego Widzą skutki, bo przyszli w te kraje dla tego, 
Aby w niebezpieczeństwach wielkich ratowali Papieżów i ślubów jem swoich dotrzymali, Ten Astulfowę hardość skraca, ów zaś jego Potomka i więźniem czci biskupa rzymskiego. Przy tych blizko ukazał Pipina młodszego, 
Który, jak chmurą jaką, wojskiem ludu swego Padoły Palestyńskie okrył i z brzegami, 
U Malamokki morze ująwszy mostami, A te z nakładem wielkiem i pracą zbudował, 
Aby fortuny na nich Marsowej sprobował. 
Cóż po tym: zerwały je wody niezbrodzone I pożarły zarazem roty uzbrojone. Anoż Ludwik z Borbonu w ten się kraj udaje, W którem za więźnia wzięty, w okowach zostaje I przysięga zarazem, co go związał, temu, Iż swojej nie podniesie broni przeciw niemu. Alić po małem czasie wiarołomca płochy Wyprawuje się znowu potężnie na Włochy I znowu w łyka wpada, w których wzroku swego Zbywszy, do domu ślepy jedzie ojczystego. A tu macie Ugona, jako wpadszy w ziemię Włoską, precz z Berengarem wygnał jego plemię. Trzykroć bitwę wygrawa, lecz zaś Bawar tego I Hunni wnet prowadzą na stolicę jego, A ów prosi przymierza, ten mu pakta daje I z sromotą w ojczyste iść przymusza kraje. Bieży Ugon i Alpes po zad zostawuje, A Berengar swe państwo całe obejmuje. Patrzcież drugiego Karła, co na poduszczenie Pasterskie gwałtowne wniósł za góry płomienie, We dwuch potrzebach strasznych dwu królów zabija: Manfred wprzód, 
Konrad po niem śmierci się nawija. Potem, gdy się zdał trzymać swe państwo w pokoju, Sromotnie go pozbywa bez szable, bez boju: Na głos mroków wieczornych lud jego przebrany Duszę ze krwią wydycha przez okrutne rany. A potem ukazuje Francuza jednego, 
Kapitana, co wieku dobrze późniejszego Przeszedł Alpes i bojem mało spodziewanem Zrazu się znać Wiszkontom daje zawołanem. 
Pieszych Francuzów kupy gęste i z jeznemi Otoczyły fortecę strzelbami różnemi, 
W której małą obronę książę zostawuje, 
A w polu chytre sztuki wojenne gotuje. Wpada w sidła francuski naród niespodziane: 
Świecą się pola, trupem brzydliwem odziane, 
Na które z Armeniaku z Wiszkontem na zmowie Przywiódł ich grof i mści się krzywd swoich surowie. 
Wloką więźniów do ciemnic, od słońca zakrytych, 
Biorą dostatkiem łupów, korzyści obfitych, Tanar, ze krwią francuską na poły zmieszany, 
Czerwone z gniewem miece do Padu bałwany. Andzioinów i z Marki pana zaś widzicie, O których to odemnie dzisia usłyszycie, Brucyom, 
Daunom, 
Marsom iż znać się dawali, Często na salentyńską włość następowali. Ale ani francuska tak jest ważna siła Ani pomoc skąd inąd, aby ich zbawiła Srogich mordów: ono jem Ferant tu dokucza, A tu Alfons z swojego królestwa wyrzuca. Patrzcież i na ósmego Karła, który z kwiatem Młodzi francuskiej w kraju widzi się bogatem, Przeszedł Liri, królestwo wesołe odbiera, Szable nie dobywając, i w niem się zawiera. Od jednej tylko, co łeb i brzuch tłoczy, skały, Tyfeuszowi, bierze wstręt nagle niemały, Bo dobry Inik ze krwie Awalów przezacnej Oparł mu się i sławy stąd dostawa znacznej. Potem do Bradamanty bliżej przystępuje Pan zamku i Iskią wyspę ukazuje, 
Mówiąc: Serdeczna dziewko, teraz powiem tobie, Nad wszystko spodziewanie com przypomniał sobie. Pradziad mój, wiekiem ciężki i w leciech dojrzały, Powiedział to, gdym ja beł chłopczyk jeszcze mały, A on od swego dziada za pewne to wiedział, Który przed samą śmiercią jemu tak powiedział, Iż na tem miejscu z męża ma wyniść dzielnego, Co w tych czasiech pan będzie i obrońca jego, Rycerz najozdobniejszy, z nikiem niezrównany, Który, jak piorun, skruszy wszystko, niedojrzany. Nigdy takiej Nireus nie doszedł piękności, Nigdy Achilles męstwa, 
Ulisses mądrości, Nie beł tak rączy Lada, nie beł i szedziwy Nestor bieglejszy, choć to trzysta lat beł żywy. A jeśli stara Kreta pragnie chwały z tego, Że była wychowawcą Jowisza wielkiego, Jeśli Herkules z Bachem miasta uczynili Długo sławne, w których się oba porodzili: Niemniej swem wieczną sławę Iskia przyniesie I pod same obłoki skroń pyszną wyniesie, Że tam wielki bohatyr wziął początki swoje, Któremu szczodrych fortun z nieba płyną zdroje I który urodził się szczęściem wieku tego, Gdy ściśniony Rzym będzie siła cierpiał złego, Bo go przez swoje męstwo, przez swoje dzielności Obroni i do pierwszych przywróci wolności. Ale iż mam tę wolą niżej spraw tknąć jego, Do przedsięwzięcia rzecz swą obrócę pierwszego, Abym południowego godne męstwo słońca Karłowe tu przed wami ukazał do końca. Widzicie, jako Ludwik żałuje serdecznie, Iż go do swych państw wezwał, wierząc mu bezpieczniej A on nie tylko mocą wszystkie zwalczył jego Nieprzyjacioły, ale wygnał i samego. Próżno nań Wenetowie wielkie wojska zwodzą, Próżno i na przeprawach zastąpić mu godzą, Bo gdzie namężniejszy król swą złoży kopią, Wszyscy szpetnie pierzchają, wszyscy czoła kryją. Ale lud jego zasię, co był zostawiony W królestwie nowo wziętem dla zamków obrony, Przeciwną zna fortunę, bo Ferant serdeczny Z posiłkiem, 
Mantuańczyk co mu go waleczny Użyczył, tak się, srogi, znać jem dobrze daje, Iż najbiedniejszy człowiek żywy nie zostaje, Choć sam, zdradą zabity od nieznajomego, Krótką widział pociechę z zwycięstwa nowego. To mówiąc, z Peskaryej zaraz ukazuje Alfonsa, co dzielnością mężniejszych celuje. W tysiąc potrzebach, w tysiąc szturmach, mąż wspaniały, Świecił, jako we złocie pirop okazały, Nakoniec Sforca Murzyn sztucznie go przywodzi Pod sieć napiętą i wnet we krwi jego brodzi. Patrzcie, jak strzałą żartką upada przeszyty Ten, co go miecz nie pożył nigdy jadowity. To zaś dwunasty Ludwik Alpes w skok przechodzi: Włoskie łakomstwo do swych krajów go przywodzi. Maura Sforcę zniósł w żyznych włościach Wiszkontego, Położył wszytkę wojska potęgę swojego. Stamtąd czaty śle, aby mostem wodę spięli Garylanowę, a wzgląd na ślad Karłów mieli, Lecz jedni giną w drodze, od różnych pobici, Drudzy na rzekach toną, wodami okryci. Anoż niemniejsze mordy wojska francuskiego W Apuliej poznacie, dwakroć pobitego. Ferant Hiszpan z Konsalwem sztuką bojowniczą Przez swój lud zaprawiony tak ich dobrze ćwiczą, Iż co tam Ludwikowi szczęście się stawiło Macochą, to tu wielkiej czci przyczyną było, Gonią ich równem polem, gdzie Adrya brzegi Tłucze, 
Padus ich wstrąca z Apeninem biegi. To rzekszy, alić ganić jął siebie samego, 
Iż jem wprzód nie ukazał, zamyślony, tego, 
Jak jeden zdrajca Szwajcar fortecę przedaje Powierzoną, a w cudze sam uchodzi kraje. 
Wraca się tedy na zad, bliżej przystępuje, Ano powieda zmiennik i ten, co kupuje. Patrzcie, jak bez złożenia kopiej jednego Dostał Francuz za złoto zamku potężnego. Kęs dalej na Borgiego twarz patrzą straszliwą, 
Który za tegoż króla przyjaźnią życzliwą Urósł możny we Włoszech, skąd ludzie przedniejsze Na wygnanie posyła w kraje odleglejsze. 
Potem, jako stolicę Ludwik z Bononiej Przenosi, nie słuchając porady niczyjej, 
I jako Genueńczycy poddaństwa zrzucili Jarzmo, jako ich jego ludzie zaś gromili. Widzicie mówi trupem okrutnie pobitych Niemało okolicznych pagórków przykrytych, Nie dziw, iż strachem zjęte miasta się poddają, Zaledwie Wenetowie mały odpór dają. Widzicie, jak na prędkość nie dba papież jego, Choć się do Rzymu z wojskiem przybliża samego, Wziął Modenę, a jeszcze na tem nie przestaje, Do Ferrarza się, chcąc go dobywać, udaje. Tam zaś Bonończykowie zastępują drogę I czynią nad mniemanie w wielkiem wojsku trwogę Brześcię on przecię bierze, pomaga Felsynie, Co wiary dotrzymaniem na wszytek świat słynie. Z drugiej strony hiszpańskie wojsko się gotuje I sposobnego bić się miejsca upatruje, Bo się jem w ciasnych zjechać nizinach przychodzi, Gdzie w bok od portu morze głębokie zachodzi. Anoż ledwie nie wszystka stąd Francya stoi, Anoż Hiszpan na pułki lud przebrany dwoi. Bitwa się sroga wszczyna z wielkiemi zapędy, Krwią pole opłynęło, trupów pełno wszędy, Nie wie Mars, do której się ma przykłonić strony, W równej wadze z nadzieją strach trzyma włożony. Nakoniec serdecznością Alfonsa śmiałego Francuz pole otrzymał, uciekł Hiszpan z niego. Lecz to nie na pociechę, o Rawenno, tobie, A papież z jadu z żalu gryzie wargi sobie, Niemców z gór na ratunek wzywa jadowitych, Ci lecą, jak szarańcza, po polach obfitych I zaraz bez wszelakich, waleczni, trudności Wyrzucają Francuzów z Enotryskich włości, A Maurowie ostatki nędzne dobijają, Wkorzeniać się liliom we Włoszech nie dają. Wraca się Francuz, do swych szpetnie wypędzony, Któremu na pół drogi Szwajcar odważony W liczbie niemałej ludzi zbrojno zastępuje, Wiąże, bije, zażarty gniewem, i morduje. Więc zaś w domu niezgoda: ano tam nowego Widzicie króla, co go obrali bez niego. Tak zdrajczyna fortuna swem sługom wygadza: Gdy ich najwyszszej wzniesie, w ocemgnieniu zsadza. Patrzcież Frańciszka, losy co już szczęśliwszemi Z ludźmi królestwa swego jedzie przedniejszemi Na Szwajcary i tak jem rogów wnet przyciera, Iż ledwie i przezwisko z niemi nie umiera. Jednak brzydka hałastra tytuł, który sobie Hardzie przywłaszczyć śmiała, traci w onej dobie: Uśmierzycielmi królów, kościoła obroną Zwać się kazali, pychą nadęci szaloną. Potem Medyolanu dobył i Sforcego Z nieprzyjacioły zaraz porównał młodszego. Anoż tam Borboniusz broni miasta zasię I gwałt srogi niemiecki czuje zewsząd na się. Anoż, gdy inszych wojen Frańciszek pilnuje Ani o rządzie wziętych miast się dowiaduje, Nie wiedząc, co gorący broją Francuzowie, Traci Milan i w niem swych ludzi wszystkich zdrowie. Awoż drugi Frańciszek, podobny swojemi Dziadowi serdecznemu cnotami wielkiemi, Który po wypędzeniu z królestwa własnego Odbiera je przez pomoc kościoła samego. Bieżą znowu Francuzi do Włoch, lecz jem wodze Zatrzymano i muszą pozostać na drodze: Wspaniały Mantuańczyk z namężniejszem synem Przepraw broni, zamyka drogę pod Tyczynem. Federyk najpiękniejszej ten to jest urody, Co pierwszem kwiatem jeszcze nie opędził brody, Wiecznej pamięci godzien dla męstwa swojego Dla pięknych obyczajów, rozumu ostrego. Patrzcie, jak ma przy męskiej piękną surowości Twarz, jak broni francuskiej miasta okrutności. To zaś markiezów para, pioruny włoskiego Narodu, a zaraza, strach i śmierć naszego. Oba jednej krwie, oba i gniazda jednego, Ten pierwszy jest Alfonsa syn namężniejszego, Alfonsa, co mu z piersi krew Murzyn obfitą Wytoczył, przebiwszy je strzałą jadowitą, Mąż w najniebezpieczniejszem na schwał dobry boju, Trudów, niewczasów, zimna przyjaciel i znoju. Drugi, co wzrok po stronach obraca łaskawy, Pan z Wastu na wszystek świat sławny przez swe sprawy, Alfons także, Iskią gdym wam pokazował, Powiadałem, iż Merlin siła prorokował O niem dawno, jako miał w ten czas się urodzić, Gdy trzeba właśnie było Włochy wyswobodzić, Ściśnione Włochy i wszcząt kraj ich spustoszony, Dostatki rozszarpane, kościół splugawiony. O, jako wieczną sławę bohatyr serdeczny Będzie miał, zniózszy naród dziki i wszeteczny! Ten przy bracie stryjecznem z Prosperem Kolumną Francuzom i Szwajcarom okróci myśl dumną I Bikokę, co ją wziąć po kilkakroć chcieli, Tak omierzi, iż o niej nie będą myśleli. Awoż znowu swej Francuz chce wetować szkody W Lombardyej: przebywa Tanarowe brody, Pod Medyolan wojsko niezliczone wiedzie, Z drugiej pod Neapolim strony Hiszpan jedzie. Ale ta, co więc zwykła postępować z nami, Jak niezgoniony wicher na polach z piaskami, Zakręciwszy niem żartko w minucie godziny, Wznosi ku niebu i zaś upuszcza w doliny, To sprawiła, iż o swe wojsko nie beł dbały, Bawiąc się pod Pawią Frańciszek czas mały, Niewiadomie się żołnierz rozjeżdżał swawolny, Gdy go nikt nie pilnował, gdy beł sobie wolny. Tak król przez swoję dobroć, przez sług swych niedbalstwo W wojsku z różnych narodów zamnożył zuchwalstwo. Dopiero ujźrzą, jak lud rzadki pod znakami, Gdy ich niespodziewanie w ciemną noc trwogami Hiszpan nastraszył, który wał i rów głęboki Przeszedszy, z krzykiem wpada na obóz szeroki, Ze krwie Awalów bracia dwaj go prowadzili Tak śmiali, iż i w piekło samoby skoczyli. Patrzcież, jak młódź francuską stanu przedniejszego W ocemgnieniu pobito przy niem do jednego, Patrzcie, jak siła kopij i szabel skrwawionych Do samego się ciśnie śrzodkiem kup zgęścionych. Już z konia przebitego krew potokiem ciecze, Ten się poddać nie myśli, bije, kole, siecze, Pełno pobitych przed niem, pełno leży za niem, A wżdy bojaźni z trwogą jeszcze nie znać na niem. Przecię król najmężniejszy, choć pieszo zostaje, Srogie rany i śmierci co bliższem zadaje, Nieprzyjacielską szpetnie posoką zbroczony, Plac sobie bronią czyni stępioną przestrony. Cóż po tem: cnota musi ustąpić gwałtowi, Biorą go i oddają zaraz Hiszpanowi. Kilka godzin w ciemną noc bitwa sroga trwała, Która strach gęstych śmierci mrokiem zakrywała. Tak pod Pawią Francuz srodze porażony Nakoniec w Iberyej w więzieniu zamkniony, Okupuje się własną krwią i w zakład daje Syny małe, a potem sam wolny zostaje. Wraca się do królestwa z Hiszpaniej swego, Które się różnych niecnot napiło przez niego. Patrzcież: gdy znowu do Włoch lud zbrojny gotuje, Kto inszy w jego ziemi wojnę obiecuje. Anoż mordy, wydzierstwa, gwałty, zabijania Bez wszelakiego w Rzymie widzicie karania, Chciwy żołnierz to czyni, co łakomstwo radzi, Winę daje niewinnem, cnotliwy mu wadzi, A wojsko sprzysiężone, jakby nie widziało, Na zmowie ponno łupiestw ciężkich dopuszczało. Nakoniec o papieża gdy się bić samego Trzeba było, w oczach ich wzięto związanego. Posyła król z pułkami Lotreka nowemi, Nie dla tego, by wojnę miał odnawiać z niemi W Lombardyjej, ale z rąk kazał wziąć przeklętych. Pasterza i zacnych z niem ludzi wiele wziętych. Lecz ten, leniwo idąc, już zastał wolnego, Ażeby wojska darmo nie rozpuszczał swego, Miasto obległ i wszystko królestwo potrwożył, Gdzie kości przodek jego syreny położył. A tu zaś wodną cesarz armatę wyprawił, Aby swojem pomoc dał, aby je wybawił, Ale się z niem, potkawszy, 
Dorya próbuje, Zabija, łupi, wiąże, ogniem wszystko psuje. Cóż z tego: gdy się szczęściu rozkazować zdali, Nad wszystko spodziewanie złych losów doznali. Potęga wojsk schorzałych w niwecz się obraca: Ledwie z tysiąca jeden do domu się wraca. Te i insze w tej sali historye były, 
Co przyszłych wojen własny wizerunk czyniły. 
Trzy albo cztery razy do nich się wracają, 
Pismo na samem spodku obrazów czytają, 
Wielkiemi literami na najlepszem złocie Wydrożone, tak, iż koszt równy beł robocie. 
Kilka godzin na łubem widoku strawiły, 
A chciwych przecię oczu swych nie nasyciły. Potem nadobne dziewki były prowadzone Do pokojów, które jem dawno naznaczone. 
Gospodarz, co miał zwyczaj ludzkość pokazować, 
Jak prędko gości jakich podjął się przymować, 
Wczasem wygadza, już się wszyscy położyli, 
Już luby odpoczynek we śnie utopili. 
Bradamanta do swych się myśli znowu wraca, 
Z lewego na bok prawy coraz się przewraca. Nakoniec obłapił ją sen leniwy swemi, 
Gdy wynikał biały świt, skrzydły czarnawemi, 
I ujrzy najsmutniejsza dziewka kochanego Rugiera, co omdlewa tysiąckroć dla niego. 
A on tak zdał się mówić: Czemu, siostro moja, Czemu najrozkoszniejsza twarz truchlała twoja? Wątpisz o mej przyjaźni? 
Wiedz, iż barziej ciebie Miłuję, niż swe zdrowie, niż samego siebie. Zaś przydał: Jam umyślnie w te przyszedł pokoje, Abym się okrzcił, abym śluby spełnił swoje. Odpuść, jeżeli późno, nie moja przyczyna: Rany mię, rany, lecz nie z rąk Miłości syna Zatrzymały koniecznie. 
Tu przestał, a onę Sen subtelny opuścił i uciekł na stronę. 
Ta zaraz, porwawszy się, na łóżku usiada I tak z myślami, pijąc łzy obfite, gada: Patrzcie, jak mi znikome sen pociechy daje, A czucie przeraźliwem bólem serce kraje! To, co mojem weselem i radością włada, Wnet, jako piorun z błyskiem najbystrszem, przepada. Czemuż nie słyszy teraz i nie widzi tego Ocknienie, co dopiero sen porwał od niego? Oczy, na coście przyszły? 
Zamknione, widzicie Szczęście moje, otwarte, żałość przynosicie! Słodki sen pokój mi dać prędki obiecuje, Ale niespanie wojnę straszliwą gotuje. Cóż po tem, choć luby sen zamysłom wygadza, Gdy przykre ocucenie w samej rzeczy zdradza? Nowy kształt dziwnych rzeczy, fałsz mię próżny cieszy, A prawda serce, bólem zjęte, zabić śpieszy. Więc jeśli z spania rozkosz, a z czucia mojego Ból rośnie, niechże już śpię do wieku późnego! Fortunniejsze źwierzęta, co są tak ospałe, Iż swych oczu pół roku nie otworzą całe. Bo któżby na taki sen, co wszystkich radości Przyczyną jest, nie przypadł bez wszelkiej trudności? Niestetyż, jak od ludzi różne szczęście moje: W mespaniu śmierć, we śnie mam żywot i pokoje! Jeśliś, o śmierci, do snu podobna takiego, Przydź zaraz, przydź, powieki zamkni wzroku mego! Tak skargi biedna dziewka nieuhamowane Czyni, tem czasem włosy jutrzenka zmieszane Z liliami na jasnem wschodzie pokazała, 
Ponure ciemnej nocy mroki rozpędzała. 
Porywa się i zbroję bierze ukochaną, 
Aby co w skok skończyła drogę obiecaną. 
Wsiadszy na konia, panu fortece dziękuje I swych czasów chęć chęcią oddać obiecuje. Wyjechawszy za bronę, kompankę zoczyła, 
Co posłem do cesarza z tarczą złotą była. 
Już ona z kilką giermków i z swemi pannami, 
Wstawszy rano, gotowa stała za murami, 
Tam, gdzie trzej bojownicy ze wstydem czekali, 
Co od złotej kopiej z koni pospadali I co z niebezpieczeństwem wielkiem zdrowia swego Niewczasów dość zażyli nieba odmiennego. Więc tak ich konie dzielne, jako oni sami, 
Cierpiąc głód, cknęły sobie z próżnemi brzuchami I tłukąc zębem o ząb z wieczora do świtu, 
Wyrzuceni za bramę od dobrego bytu. 
Ale ich barziej trapi i ciężej frasuje, 
To jem wskróś utrapione wnętrzności przejmuje, 
Iż Karłowego jeszcze wojska nie widzieli, 
A jui tęgiej kopiej francuskiej raz wzięli. I gotowi lub umrzeć lub pomścić się tego Despektu, co ich potkał wieczora przeszłego, 
Starać się umyślili sposobem wszelakiem, 
Aby w mniemaniu u swej paniej ladajakiem Nie zostali, gniew, miłość, wstyd jem serce grzeje, 
Zaczem, pełni otuchy i dobrej nadzieje, 
Jak prędko Amonowę córkę obaczyli Na moście, wszyscy do niej rączo poskoczyli I wyzwali ją znowu na srogie kopie, 
Nie wiedząc, że nadobną dziewkę zbroja kryje, Bo wszystkie jej postępki tak wspaniałe były, 
Iż podobieństwo męża dzielnego czyniły. 
Wymawia się ta drogą, ci zaś nalegają I cnotą bohatyrów wielkich zaklinają. 
Tak złożywszy wnet drzewo swe, ściera się z niemi I zostawuje z koni zrzuconych na ziemi. A sama wciąż gościńcem wielkiem się udaje, 
Aby te, gdzie jest Rugier, ujźrzała wnet kraje. 
Ci, co dla złotej tarczej z królestwa swojego Umyślnie do obozu biegli Karłowego, 
Wstawszy z błota, przemówić słowa nie umieją I oczu wzgórę podnieść dla wstydu nie śmieją. 
Zdumieli, jeden tylko patrzy na drugiego, 
A potem każdy wsiada na konia swojego. Ulania dla więtszej pysznych królów wzgardy, 
Pomniąc słowa i zamysł w domu wszystkich hardy Bo jawnie na to przysiądz w Islandyej chcieli, 
Iż naleźć sobie w męstwie równego nie mieli Powiada jem, że panna dziwnie piękna była, 
Co ich z siodeł i wczora i dziś wyrzuciła. 
Ci niesmacznej nowiny zmarszczeni słuchają, 
A twarzy wstydem, niż krew, czerwieńszem pałają. Cóż rozumiecie dalej zaś do nich mówiła Jaka jest Orlandowa i z Rynaldem siła? Nie bez przyczyny pewnie, co i sami wiecie, Sława dziwnego męstwa ich lata po świecie. Jeśli Karzeł któremu da tarcz z znakiem złotem, Z pracą ponno dostać jej przydzie i z kłopotem, Lepiej wy to, tuszę ja, uważycie sami Za dzisiejszemi sił swych z dziewką mdłą próbami. Bez małaby nie lepiej tem się kontentować, Niźli z więtszą na sławie sromotą szwankować W oczach ludzi przedniej szych królestwa wielkiego Z ostatnią zgubą zdrowia, sił i uczciwego. Chybabyście za wielką kładli sobie sławę Z doświadczonem rycerstwem mieć krwawą zabawę I do wstydu przyłączyć szkodę niebezpieczną, Ze krwią duszę wylawszy z piersi ostateczną. Trzech bohatyrów onych, jak się dowiedzieli, 
Iż to jest panna, co ją dotąd rozumieli Za rycerza francuskiej ziemie przedniejszego, 
Od gniewu i od żalu zmartwieli wielkiego. 
Tak się wściekłemi wewnątrz jady napełnili, 
Iż zaledwie ostrych w się szabel nie wrazili. Patrzcie mówią co broi nieszczęsna godzina: Z ozdób wszystkich licha nas złupiła dziewczyna! Wzgardą i nienawiścią potem uwiedzieni Samych siebie, każdy, z nich przedsięwzięcie mieni: 
Nie chcą jechać do Karła, ale zaraz swoje Zdejmują najświetniejsze tarcze, hełmy, zbroje, Więc szable odpasawszy, to wszystko pospołu Do głębokiego za mur przerzucają dołu I ślub czynią z ostremi nie chodzić żelazy Cały rok za podjęte na uczciwem razy, Ani na koniu jeździć, lecz piechotą wszędzie Odprawować swą drogę, lub najgorsza będzie. 
A choć to i rok minie, przecię ci u swego Przysięgają nie nosić boku najduższego Żadnej broni, aż znowu dostaną jej sobie, 
Nieprzyjaciół w rycerskiem pożywszy sposobie. 
Tak bez zbrój i z gołemi wędrują rękami, 
Na swe konie czeladzi wsieść kazawszy sami. Bradamanta, gdy siestrze Febus ustępował, 
W zamek, co na paryskiej drodze się najdował, 
Wjechała i nowinę słyszy pożądaną, 
Iż zniósł Rynald pogany siłą niezrównaną. 
Dobry wczas mężna dziewka ma tam i wygodę, 
Ale dawno straciwszy z wolnością swobodę, 
Nie je, nie śpi, im barziej w sobie usiłuje Taić miłość, tem więtsza w nędznej się najduje. Ale o niej tą razą dosyć, do mężnego Wrócić się chcę Rynalda, który dnia przeszłego Z Serykanem u studnie bić się postanowił, 
Gdzie Gradas miejsce dobre już beł przygotowił. 
Wiedzcież, iż pojedynek tak straszny i srogi, 
Nie o państwo, królestwo ani klejnot drogi, 
Ale dla Duryndany wprzód najostrszej będzie, 
Potem kto na Bajarda, wygrawszy go, wsiędzie. Już się zeszli i trąby inszej nie czekają, 
Wrodzonem serca męstwem rozpalone mają. 
Twarzy z szyszaków widać obudwom wesołe, 
Blask wzrok z szabel uraża, które mają gołe. 
Skoczą żartko do siebie i oba ostremi Trafią w mocne puklerze broniami swojemi, Gęste i ciężkie razy precz się rozlegają, 
A płomienie sierdzistych jadów gniew wzbudzają. Rynald to stąd, to z owąd wielkie czyni koła, 
W bok uskakuje, głowy strzeże, chroni czoła, Wie, jako najduższy blach nie może hamować Najdoskonalszej szable, woli ustępować. 
Gradas, ledwie dościgły subtelnemu oku, 
Za niem leci i swego w skok pomyka kroku, 
Ciskając na wiatr lekki najgęściejsze razy, 
Aby go gdzie dosięgnąć mógł miedzy żelazy. Ten zaś umiejętnością zraża Duryndanę, 
W niezasłoniony jego bok zadawszy ranę, Stalonej coraz sztukę chce urwać odzieże, 
Która ramion i piersi powierzonych strzeże. 
Czyni straszliwe sztychy, gdzie są słabsze nity, 
Aby przez nie utopił miecz w niem jadowity. 
Próżno, bo zbroja jego, przez czary zrobiona, 
Nie może być od prostej szable zdziurawiona. Gdy czas niemały męskie się oba silili Bez odpoczynku i tak oczy zabawili, 
Iż na żadną obrócić nie mogli ich stronę, 
Ustawiczny wzgląd mając na ciał swych obronę, 
Nowy jakiś zgiełk i grzmot zatrwożył ich nowy, 
Jaki więc z błyskiem spada na dół, piorunowy. 
Obejrzawszy się, widzą ptaka szkaradnego, 
A on konia pazury żmie Rynaldowego. Dziw jakiś niesłychany i wielki beł srodze, 
Od którego w niemałej koń Bajard beł trwodze, Pysk na trzy łokcie dłuższy miał, a postać ciała Nietoperza brzydkiego właśnie wyrażała. 
Pióra, jak najczarniejsza smoła, na niem były, 
Śmiercią krzywe pazury widomą groziły, Wzrok ogniem pałał, którem strach mógł czynić nagle, 
Skrzydła, jak u okrętu najwiętszego żagle. Lubo to beł ptak lub nie, twierdzić nie chcę tego, 
Bom ja upewnić was śmiem nie widział takiego I nie czytałem nigdy w żadnej historyej Otak cudownem zwierzu i srogiej bestyej Prócz Turpina, zaczem być rozumienia tego Muszę, iż to beł djabeł z piekła podziemnego, 
Który Malagizemu na większą wygodę W tem sposobie chciał w bitwie uczynić przeszkodę. Tak wierzył i sam Rynald, o co kilka razy Uciążał nie bez znacznej na brata obrazy. 
Przał się on ustawicznie i Boga samego Świadkiem czynił, iż nie dał przyczyny do tego, Więc przydawał i częste klątwy z przysięgami Na znak swej niewinności, twarz skropiwszy łzami. 
Jakożkolwiek, był-li to djabeł lub ptak chciwy, 
Wnet swój w koniu utopił pazur niecierpliwy. Utopił, a ten wodza, chocia mocne były, 
Zerwawszy, kopytami co z najwiętszej siły Broni się i tak gęste z gniewem razy daje, 
Iż się straszny dziw pióry pod niebo udaje I znowu chyżem na kształt żartkiej strzały lotem Wpada nań z rykiem strasznem i z ogromnem grzmotem. 
Zaczem już w kilku miejscach Bajard obrażony Uciec musi, chcąc inszej zasiądz gdzie obrony. Ucieka najbiedniejszy do lasu blizkiego I patrzy miejsca w chróście co najgęściejszego. 
Leci skrzydlate zwierzę, oczy w nim utkwione Trzyma, aby z raz jeszcze pazury stalone We krwi jego omoczył, lecz koń, strachem zjęty, 
Szczęściem jakiemsi z oczu najwścieklej szych wzięty, 
Wpadł w gęstwę, bestya też pod same się wzbiła Obłoki, jak prędko z niem ślad oraz straciła. Rynald z Gradasem widząc, iż zakład ich drogi Ucieka, co oń zwodzą pojedynek srogi, 
Przestali się bić zaraz, ale z tem dokładem, 
Iż pilno bieżeć mają oba jego śladem, 
Aby go wprzód od dużej spony wybawili, 
Potem u tegoż zrzódła znowu się oń bili, I na to wiarę ręce społem sobie dają, 
Sami rączo, gdzie bieży, po niem się udają. I gdzie zdeptana trawa świeżo się wznosiła, 
Co ją dopiero stopa jego przytłoczyła, 
Pilnują, ale bystry koń z oczu jem ginie, 
Wpadszy do blizkich chróstów w najgęstszej krzewinie. 
Gradas, iż w pobliżu miał kochaną Alfonę, 
Dopadł jej i puszcza się w tamtę, gdzie biegł, stronę, 
Zostawiwszy daleko Rynalda pieszego, 
Który wydołać nie mógł wielkiem krokom jego. Gryzie się dobry Rynald, żal mu serce psuje, 
Widzi, iż próżno goni, daremnie pracuje, Bo Bajard, strachu jeszcze nie zbywszy pierwszego, 
I do piekłaby ponno z chęcią wpadł samego: 
Tak mu krzywe pazury gwałtem dokuczyły I oczy wściekłe, z których ognie wychodziły. 
Zaczem, po biegu onem zbytnie spracowany, 
Wraca się, swe nieszczęście łając, do fontany. I tam czekać chce, ażby Bajarda dzielnego Przywiódł Serykan według zakładu spólnego, Ale gdy do wieczornej zorze nic nie sprawił, 
Żałosny pieszo odszedł i swojem się stawił. 
Ten drugi zaś lepsze miał szczęście, bo gdy w gęsty Las wszedł, głos z rżania w stronie wnet usłyszał częsty, I pełen dobrych otuch przybliża się, rączy, 
Gdzie w gęstwinie odbijał list promień gorący. Wzrok miece w kąty różne, alić tuż pod skałą Zoczył, a koń w jaskinią wcisnąwszy się małą, 
Stoi, okropnem strachem niewymownie zjęty, Potem za wodzę złotą od niego ujęty, 
Zaledwie się wieść daje, jak nie chcąc, wychodzi, 
Mniema, że nań gdzie w polu zły zwierz jeszcze godzi. 
Gradas, choć pomniał słowo, iż się z niem miał stawić Do źrzódła, ujeżdża precz, nie myśli się bawić. Głupstwo mówi sam w sobie głupstwoby to było O zakład, którego dziś samo mi życzyło Szczęście, straszną spórkę wieść, dosyć, dosyć tego, Żem z Indyej przyjechał umyślnie dla niego. I tobie się, 
Rynaldzie, kazi pewnie głowa, Jeśli według spólnego czekasz na mię słowa, Bo ja nie myślę z koniem tu być u fontany: Ty, pragnieszli go dostać, nawiedź Indyany. Sprobuj też, serykańskie jakowe są kraje, Jeślić z sercem śmiałości męskiej na to zstaje, Wyjedź z żyznej Francyej. 
Tak mówiąc, prostuje Wodze, gdzie w Arii nowe król wojsko spisuje, Skąd na pomniejszej, ale opatrzonej łodzi Z Bajardem, 
Duryndaną do swych państw odchodzi, 
Rad, iż mu w ręce wpadło bez wszelkiej trudności To, co nad zdrowie ważył i królewskie włości. Ale o tem drugi raz, bo mi Astolfowe Czas wspomnieć po powietrzu drogi obłokowe, Pod któremi gdy latał w niedościgłem pędzie I znaki wielkie dziwnych dzieł zostawiał wszędzie, 
Obrócił hipogryfa za Renem głębokiem Przeciwko zachodowi, aby po wysokiem, 
Lekki, bieżąc powietrzu, widział Hiszpanią W tem kącie, gdzie z obfitą dzieli się Francyą. Przeszedł Nawarrę, prosto ku Aragoniej Udał się, potem kraje minął Kastyliej, W lewej ręce daleko puszcza Tarrakonę, 
Biskalią wesołą, w prawą zasię stronę Przy Gallicyej państwo widzi Ulizbony. 
Nawraca bieg polotny do żyznej Kardony, 
Miedzy morzem i polem nic nie zostawuje Niewidzianego, ptaka gdzie swego kieruje. Widzi Gades, postawił gdzie kres zamierzony Alcyd na chciwą śmiałość, 
Alcyd niezwalczony. 
Afryckiem państwem bieży, stamtąd się udaje Przy brzegu morskiem w płodne do Egiptu kraje. 
Balearyjskie wyspy sławne prędko mija I przeciwko Ewize pod słońce się wzbija, Obrócił do Ardzille skrzydła nieścignione, 
Z którą ma Hiszpania państwo rozdzielone. Widzi Marokkę, 
Oran pyszno murowany, 
Hipponę, 
Algier, 
Fezzę, bogate Budzany, Nie może się wydziwić pompie miast budownych, 
Co wyniosłością niemasz na świecie jem równych. 
Potem nad wielką leci Bizertą z Syrtami, 
Zostawia w zad Aldzierbę z drugiemi wyspami, 
Więc i Tunis, 
Bernikę, 
Trypol z Tolomitą, 
Skąd Nil śle przez Azyą dań morzu obfitą. Przebiega krzywe brzegi, gdzie Atlant surowy Królestwo rządzi swoje i kraj zachodowy, Wielkiem Kareńskiem górom tył żartki podaje, 
Na drogę Cyrenejską prosto się udaje. 
Wpadł w pola, co je piaski szerokie przykryły, 
Ku Nubiej granice Albady gdzie były, Ginie mu cmyntarz z oczu, od Batta zrobiony, 
I wielki zbór Amonów, z gruntu rozwalony. Leci ku Tremizenie drugiej, gdzie obrzędy Machometowe chowa lud i brzydkie błędy, Potem złote obraca wodze do tej ziemie, 
W której strasznych Murzynów czarne mieszka plemię. 
Miedzy Dobadą trzyma pióra rozciągnione, 
Obłoki rwąc i wiatry wskróś nieokrócone, 
Do Nubiej się wielkiej równem lotem spuszcza, 
A gniazdo Sarracenów, 
Koalle, opuszcza. Rządził Etyopią Synap wielkiej cnoty, 
Miasto sceptrum krzyż w ręku swych piastując złoty, Pełen nieprzepłaconych skarbów, bogobojny, 
W naszej wierze państw różnych rząd trzymał spokojny Tam, gdzie Czerwone morze skały tłucze krzywe I na brzegi wymiata wały zapalczywe, 
A jeśli się nie mylę, za pana go mają Te miejsca, kędy do krztu ognia używają. Tu się zatrzyma Astolf, z konia skrzydlatego Zsiadszy, w mieście Nubiej króla pobożnego, Oględuje pyszny gmach, gdzie na wszystkie strony jasne złoto po ścianach śle blask nieścigniony. 
Z którego klamki, skoble, zawiasy, zapory I u wzwodów głębokich wisi łańcuch spory. 
Nie może chciwem objąć drogich kruszców okiem, 
Świecą, jak Febus, rządkiem odziany obłokiem. Widzi z najprzedniejszego kryształu robione Słupy, pod strop kruczganków długich wyniesione, Każda ściana, różnych barw perłami drogiemi Natkniona, wzrok sposoby cieszy tysiącznemi: 
Tu rubin zapalony wydaje płomienie, 
Tu karbunkuł czarnawe precz wygania cienie, 
Tu smaragi z wdzięcznemi błyszczą szafirami, 
Dyamenty wesołe strzelają ogniami. Wszystkie dachy wysokich obłamków z murami Najprzedniejszego złota okryte blachami, Wdzięczność drogich balsamów, który się tam rodzi, 
Po wspaniałych pokojach mile się rozchodzi. 
Pełno ambry i inszych rozkosznych wonności, 
Co ich Jerozolima nie zna w swojej włości I które na wszystek świat stamtąd rozsyłają: 
Słusznie szczęśliwą ziemią ten kąt nazywają. Jak słuch jest, iż mu trybut wielki sołdan daje, 
Co Egipt i Nilowi bliższe rządzi kraje, Bo to w mocy jego jest, rozkopawszy brody, 
W insze państwo Nilowe nakierować wody, 
Zaczem suchością zbytnią Kair utrapiony Przez ciężki głód nakoniec zostałby zniszczony. 
Raz Synapem poddani, drugi raz zaś panem Zową go swym językiem, a my Pretojanem. Wszyscy inszy królowie, co Etyopią Władnęli dawniejszych lat i co teraz żyją, 
Nie mieli takich bogactw ani takiej siły, 
Jakie z jego domową wielmożnością były. 
Ale za cóż to stało: bo go przecie tłoczy Przykry żal, iż niedawno swe utracił oczy, Nadto, choć hojny w sobie dostatek zawiera Żywności jego państwo, on głodem umiera. Bo jeśli jeść albo pić chciał król nieszczęśliwy, 
Jak za stół siadł, żeby głód wygnał niecierpliwy, 
Piekielne ptastwo zaraz kupą przyleciało, 
Brzydka zaraza, którą Harpiami zwało Pospólstwo, i potrawy pazurem zostrzonem Porwawszy, uciekały lotem nieścignionem, A to, co w się nie mógł wziąć ich kałdun niesyty, 
Ząb splugawił z paszczeki sprosnej jadowity. Skarał go Bóg dla tego, iż on jeszcze młody, 
Gdy pierwszem ledwie kwiatem osłaniał jagody, 
Widząc takie dostatki bogactwa i siły, 
Które pobliższych królów znacznie przechodziły, 
Jako Lucyper kiedyś, pychą uniesiony, 
Myślił przeciwko niemu lud wieść zgromadzony I w prawą stronę do gór udać się wysokich, 
Skąd żyzny Egipt moczy rzek kilka głębokich. Słyszał, iż na tych górach, najwynieślejszemi Co sięgały obłoków wierzchami swojemi, 
Iż raj dziwnie rozkoszny, raj niewychwalony, 
Gdzie od Boga beł z Ewą Adam wprowadzony. 
Zaczem i mocą go wziąć i mieszkańcom jego Na kark niewolą włożyć chciał jarzma swojego, I już z wielkiem wojskiem szedł, z słoniami, wielbłądy, 
Lecz niebieskie zaś o tem insze były rządy. Bóg zawściągnął uparty zamysł i śmiałości, 
Anioła wyprawiwszy z górnych wysokości, 
Co królowi hardemu jednej pobił nocy Pułki zbrojne i tłumił zjednoczone mocy, 
A ślepotą mizerną zaraził samego I brzydliwe przepuścił robactwo na niego, 
Robactwo straszne z piekła, które niesytemi Potrawy mu zjadało pyskami swojemi. Co więtsza, proroctwo go także przerażało, 
Iż dopiero opuścić stół królewski miało Najdrapieżliwsze ptastwo, gdy poddani jego Ujźrzą męża na koniu skrzydlatem zbrojnego, 
A on do nich z obłoków spuszcza się i pióry Lekkiemi ku Nubiej lot kieruje z góry. 
Ta rzecz iż niepodobna zawsze mu się zdała, 
Najtroskliwsza w rozpaczy dusza omdlewała. Ale jak straż, co murów mocnych pilnowali, 
Przybiegszy, z radością mu o tem powiadali, 
Iż ten gość, który miastu dziwuje się jego, 
Z nieba na ptaku żartkiem przyleciał do niego, 
Wspomina król nieszczęsny na proroctwa one, 
Łzami zlewa jagody, głodem wysuszone, Porywa się i swoją sam bieży osobą, 
Ręce, drogi macając, swe niesie przed sobą. Astolf po wielkiem placu zamku cudwnego Przechadzał się, koszt dziwny z bogactwami jego Uważając, gdy ślepy król z dworzany swemi Przyszedszy, upadł przed niem i klęknął na ziemi. Witaj mówi aniele Boga prawdziwego, Mesjaszu, pociecho świata szerokiego! Odpuść mi, bo odpuszczać tobie brzydkie złości Należy, a grzeszyć z ułomnej krewkości. Znasz ty mój grzech, za który ja nie śmiem mojego Prosić wzroku u ciebie, dawno straconego, Choć wiem dobrze, iżbyś to mógł uczynić snadnie, Bo zaż na twoję wolą Bóg nasz nie przypadnie? Ale dosyć, o dosyć będzie, gdy mi głodem Nie dopuścisz umierać i plugawem smrodem Najbrzydszych z otchłań Harpij, które codzień moje Wydzierają pokarmy, brzuchy tucząc swoje. A ja tobie z marmuru najkosztowniejszego Kościół śliczny postawię u pałacu mego, Ten bramy z zawiasami i dachy wysokie Z drogich będzie miał kruszców, a sale szerokie Z najprzedniejszego złota obiję blachami, Rzemieśników przyzwawszy uczonych z mistrzami. 
Tak rzekł utrapiony król, potem przystępował Coraz bliżej, aby mu nogi pocałował. Odpowiada mu Astolf: Widzisz śmiertelnego, Nie Mesyasza, jako rozumiesz, nowego. Człowiek jestem, wiedz pewnie, pełen nieprawości, Niegodny boskich darów, łaski i miłości, Starać się jednak będę, abym dzisia wszytkie Wygnać z państwa twojego mógł Harpie brzydkie. Jeśli tego dokażę, nie mnie, ale Bogu Oddaj dzięki i śluby u świętego progu. Buduj pyszne kościoły jego imieniowi, Bom ja podległ, jako ty, śmierci i grzechowi. 
Tak mówiąc, miedzy kupą książąt znamienitych Szli do pokojów, złotem wybornem okrytych. 
Król każe sługom, aby gotowano stoły, 
U których z przedniejszemi chce sieść przyjacioły, 
Bo już tej jest nadzieje, tak twierdzi, tak tuszy, 
Iż mu sprosna szarańcza pokarmów nie ruszy. Wnet na bogatej sali miedzy pokojami Obciążają złotemi stół pański misami, Kędy zaledwie z grofem siadł król, głodem zjęty, 
Poczuł smród i straszliwy chrzęst, skrzydłami wszczęty, Leci drapieżne ptastwo, kłapając zębami, 
Zaraźliwemi wszytko napełnia parami. 
Zapachy potraw ciepłych z powietrza lekkiego Zwabiły ich do stołu hurmem królewskiego. W jednej kupie było ich siedm, a wszystkie miały Twarz panieńską tak bladą, iż śmierć wyrażały, 
Członki suche, jako kość, od głodu przykrego, 
Który ich zawsze trapi z przejźrzenia Bożego, 
Ręce drapieżne, ostre paznokcie i krzywe Zęby wilka dzikiego, na chleb cudzy chciwe, 
Brzuch odęty, podobny ogon wężowemu, 
Gdy się parzy przeciwko słońcu gorącemu. Razem na stół nędznego króla przypadają, 
Razem ciepłe potrawy w nogi porywają, 
A pożarszy z półmisków wszystko złe bestye, 
Złote czary rozlały, z których zawsze pije. 
Potem z kałduna tak smród brzydki łakomego Puściły, iż nic nadto nie było cięższego. 
Astolf dobywa szable, gniewem poruszony, 
A przemierzłe, serdeczny, chce bić cuda ony. To w szyję, to zaś w piersi, czasem w twarz ugodzi, 
Ale ostre żelazo nic ptastwu nie szkodzi: 
Żartko się umykają lekkiemi skrzydłami I zaś z góry stanęły w skok nad potrawami. 
Żadnej nie zostawują gardzielem niesytem Nie dotknionej z frasunkiem królewskiem obfitem, 
Ani z szerokiej sale wprzód na dwór leciały, 
Aż do szczętu jedzenie wszystkiem popsowały. Miał Synap tę nadzieję pewną nieszczęśliwy, 
Iż przez Astolfa już Bóg chce mu być życzliwy, Ale skoro usłyszał, że broń ostra jego Nic nie jest przeciw sile ptastwa cudownego, 
Wzdycha, z desperacyej w zimnem chce ledz grobie, 
Zabiwszy się. 
Astolf zaś przypomina sobie Róg dziwny, co w trudnościach wielkich go ratował I który na przygody ostateczne chował. Tak woskiem uszy zaraz dobremu królowi Zatyka, wszystkiem panom, podłemu gminowi, 
Aby dźwięk najstraszliwszy, przykry, przeraźliwy, 
Dźwięk, przed którem sam djabeł uciekłby lękliwy, 
Nie wprawił ich w jaką śmierć, potem na swojego Hipogryfa wskoczywszy, pięknie ubranego, 
Znowu potrawy na stół przynieść rozkazuje, 
Sam w róg, złotem oprawny, trąbić się gotuje. Ledwie na drugiej sali jeść nagotowano, 
Ledwie insze półmiski na inszy stół dano, 
Alić według zwyczaju Harpie swojego, 
Nieproszone, przylecą do bankietu tego. 
Astolf jak najpotężniej dmie w róg, ten różnemi Głosy bojaźń śle miedzy mury przestronemi. 
Nie może brzydka zgraja wytrwać, pełna strachu, 
Wzbija się skrzydły wyszszej złoconego gmachu. Leci mężny grof za nią, kole w oba boki Swego konia, prostując wodze pod obłoki, Nie przestaje trąbienia: grzmot po kraju onem Rozchodzi się, od słońca przykro upalonem. 
Te ku północy drogę w prawo obierają I niewściągnionem wszystkie pędem uciekają, Minęły na wysokiej górze zimne zdroje, 
Z których ma Nil początki przeźroczyste swoje. I w końcu góry samem w jaskinią głęboką Wpadły oraz niemałą dziurą i szeroką, 
Którą oknem lub drzwiami zową piekielnemi Obywatele wszyscy, co siedli w tej ziemi. 
Tam żartko kupy one weszły rozbójnicze, 
Jak na wieczne więzienie do jakiej ciemnice, 
I na dół do Kocytu leciały samego, 
Gdzie już głosu nie mogły słyszeć okropnego. A gdy w piekielną ciemną wleciały paszczekę Na wieczne utrapienie, na okrutną mękę, 
Skończył wspaniały Astolf rogu cudownego Przykry głos i zawściągnął hipogryfa swego. Ale iż pełne karty są już tej powieści, 
Według mego zwyczaju w drugiej powiem części, 
Co się z niem dalej działo, teraz, spracowany, 
Odpoczynąć chcę trochę, aż przydzie świt rany. 
Koniec pieśni trzydziestej trzeciej. 
XXXIV. 
Pieśń trzydziesta czwarta Argument Lidyej utrapionej słucha Astolf śmiały, 
Która porządek biedy swej powiada całej, Potem na hipogryfie lotnem do ziemskiego Wszedł raju i rozkoszy wszystkie widzi jego. 
Zmysł Orlandów nalazszy, bierze go z radością, 
Wrodzoną ku krwi własnej ujęty miłością, Przodkom wieku naszego starem się dziwuje I znowu pierwszem torem krok na świat prostuje. 
Allegorye W tej trzydziestej czwartej pieśni masz przykład wyuzdanej miłości w Alcestesie przeciwko Lidyej, która na żadne jego skłonić się nie dała zasługi, uważysz potem umysłu dziwną stateczność wspaniałej białej głowy i choć autor zmyśla o jej ciężkiem w piekle karaniu najwięcej za to, że serdeczną lekce poważywszy miłość jego, śmierci mu przyczyną była, czyni to dla dyskursów raczej jakich, a nie dla przykładu naśladowania godnego w gorących zalotnikach. 
Skład pierwszy Łakomstwem zaślepione bezdennem Harpie, 
Naszych włości zarazo, drapieżne bestyje, 
Za grzech bez chyby, za grzech dawnych nieprawości Wieczna Myśl wysłała was z piekielnych ciemności Na stół ludzi zacniejszych, aby głód cierpiały Pobożne matki i płód, cnotą okazały, By co miało być słusznie ich własną żywnością, 
Wasz kałdun trawi z płaczem dobrych i żałością. Nie lekko zgrzeszył i dał dwie, krnąbrny, przyczynie Do złości, kto otworzyć śmiał wasze jaskinie, 
Skąd najprzykrzejszy wyszedł dym wielkiego smrodu, 
Co włoską ziemię przejął i przywiódł do głodu. 
Niestetyż, wszystko szczęście w ten czas jej zginęło, 
Pokój i dobre żytło z niem gdzieś utonęło, Wojny, ubóstwo, nędza, frasunki, kłopoty Nastąpiły, wygnawszy wiek z rozkoszą złoty. I będzie dotąd trwało to wszystko, aż ona Roztarchane swe włosy, srodze utrapiona, 
Niedbałem ukazawszy synom, co ma mocy, 
Zawoła na ratunek i prędkie pomocy. 
Tuszę ja, iż się Zetes i Kalais jaki Najdzie jeszcze, co ten dziw wypędzi dwojaki, 
Jako Fineuszowi ci kiedyś, a po niem Uczynił Synapowi Astolf, groźny koniem. Astolf, co niesłychanem dźwiękiem bydło ono Wegnał z wielką bojaźnią ich w piekielne łono Dziurą przepaści srogiej, gdzie, jak zapomniały, 
Stał, uszu nadkładając wszędzie czas niemały Słyszy szum z głębokości wielkich przeraźliwy, 
Narzekanie, wzdychania i płacz żałośliwy, Zaczem, iż to jest piekło, domyśla się snadno, 
Myśli, czy się ma wrócić w zad, czy tak iść na dno. Życzy, aby widzieć mógł tych w wiecznej ciemności, 
Co już przez śmierć słoneczne stracili jasności, 
I miąższość przebyć ziemie do kresu samego, 
Gdzie w piekle ma swe męki pycha djabła złego. Czego się mówi mam bać? 
Róg mój doświadczony W niebezpieczeństwach swojej doda mi obrony, Nie strzyma głosu jego Pluto, 
Cerber wściekły, Pies trogłowy, gdy przed niem Harpie uciekły. Tak mówiąc, żartko zsiada z konia polotnego I wiąże go u drzewa co prędzej jednego, Potem się wpuszcza na dół bohatyr serdeczny, 
Róg piastuje, co przejazd miał dawać bezpieczny. 
I ledwie trzykroć pomknął swego w jamę kroku, 
Nos, oczy uraził mu dym z czarnego mroku, 
Dym smrodliwy, siarczany, niezahamowany, Ale na to nic nie dba rycerz rozgniewany. Idzie wciąż, lecz im bliżej w dolinę przychodzi, 
Tem gęściejszy szerzy się dym, tem barziej szkodzi. 
Stanął i nieco spuścił z swej pierwszej radości, 
Zrozumiawszy, iż dalej trudno prześć ciemności. 
A gdy w zad się już cofał, widzieć mu sie zdało Jakby wiszące w jednem kącie jakieś ciało, 
Ciało, które trupowi równe, gdy je deszcz, wiatr srogi I słońce wysuszyło na polu u drogi. Tak niejasne, tak błędne płomienie tam były, 
Które przy mgle czarnawej z jaskiń wychodziły, 
Iż grof żadnem sposobem nie rozeznał tego, 
Co się w pośrzodku dymu kołysze lekkiego, Potem serdeczną wewnątrz kolerą wzruszony, 
Dobywa szable, siec, kłuć chce przez chmury ony To, czego znać nie może, choć jest tej nadzieje, 
Iż bez chyby duch jakiś, co się w cieniu chwieje. Poskoczy i zarazem smętne narzekania Usłyszał: Wstępuj, gościu, do tego mieszkania Bez szkód nieszczęsnej dusze, która piekielnemi Dręczyć się wiecznie musi dymy smrodliwemi. 
Stanął zdumiały Astolf, takie słysząc słowa, 
I woła tak: Niech wolna będzie twoja głowa Od nieznośnej zarazy, jako życzysz sobie. Powiedz twój stan i czemu dzieje się to tobie? A ja, jeśli chcesz, światu te dziwne nowiny Objawię, gdy się dowiem, z jakiej tu przyczyny Pokutujesz. Na to cień odpowiada blady: Inszemi życzyłabym wsławić się przykłady U was, żywiących jeszcze, lecz twoje ludzkości Prawdziwieć moje każą powiedzieć boleści, Imię i urodzenie, choć mi żal surowy Wydzierać będzie, wiążąc język, szczere mowy. Wiedz, rycerzu, 
Lidyą iż mię kiedyś zwano, W wielkiej pieszczocie, w wielkich rozkoszach chowana Jako córkę królewską. 
Cóż potem: z Bożego Przejrzenia potępionam do dymu smrodnego, Niestetyż, przyjaciela żem nie szanowała, Którego chęci wielkie i miłośćem znała. Ujrzysz jeszcze niemało inszych, co te męki Za takowy grzech cierpią w tem dole przez dzięki. Na samem dnie, najsroższa gdzie z dymu czarnego Kurzawa, 
Anaksare jest serca twardego, Co się w krzemień na świecie waszem obróciła, Iż nieużyta, serca kamiennego była, Bo u gmachu jej garło dał Ifis ubogi I szkaradną żałobą pyszne zmazał progi. Podle niej stoi Dafne, 
Dafne nieszczęśliwa, Mąk wielkich, że uciekła przed Febem, zażywa. Ale któżby zliczyć mógł niefortunne duchy, Co już żadnej wyścia stąd nie mają otuchy? Nie mają, a niewdzięczność w głąb wszystkich wprawiła,, Pod temi niżej zdrajców mężczyzn ujrzysz siła, Którzy wierną miłością miłości życzliwych Nie płacili białej płci, figlów z nią zdradliwych Zażywając. 
O, jako na miejscu smrodliwem Płomień ich zrze i parzy ogniem zaraźliwem! Tem barziej, iż skłonniejsze widząc białe głowy Do kochania, próżnemi zdradzali je słowy. Tu Tezeus, tu Jazon, łamcy przysiąg, wiary, Tu i ów, co go przyjął w dom swój, 
Latyn stary, Tu Absolomów z niemi wespół brat rodzony, Dla Tamary na uczcie mieczem przebodziony, Tu inszy wszyscy, którzy o śmierć przyprawili Swe żony, gdy się z niemi chytrze obchodzili. Ale cóż mi się dzieje? 
Jam powiedzieć tobie Nie o cudzych występkach, lecz miała o sobie. Słuchajże, a wiedz, iżem dziewką śliczną była, Jeno mię pyszną nazbyt gładkość zaś czyniła, Tak górnych obyczajów, tak prędkich do wzgardy, Iż wdzięczność onę twarzy hydził umysł twardy, Choć ta wyniosłość zbytnia stąd początki miała, Że mi w urodzie żadna kształtnej nie zrównała. Beł na ten czas w Tracyej bohatyr wspaniały, Którego cnoty wszystkich inszych przewyszszały. Ten od wielu częstokroć wieść słysząc takową, Żem piękniejszą nad insze była białą głową, Zachwycił ognia, nową ujęty miłością, Tusząc, iż niezrównanem męstwem i śmiałością Nakłonić mnie miał sobie i w mej własnej ziemi Za małżonkę otrzymać dzieły serdecznemi. Przyjechał do Lidyej na powieści ony I w krętych nędznie łykach został usidlony Twarzy tej, którą widzisz, oddawszy się memu Właśnie za niewolnika ojcu bogatemu, Co robił, dokazował, czynił w państwie jego, Ścisły czas nie dopuszcza powiedzieć wszystkiego. Nikt go w domu urodą, dworstwem i ludzkością, Nikt w polu nie celował sercem i dzielnością. Pamfilią, 
Karyą, cylicyskie państwa Przymusił, iż królowi oddały poddaństwa, Bez straty znacznej wojska, lub w polach szerokich Rozlewał krew lub zamków dobywał wysokich. Zaczem rozumiejąc się już być zasłużonem, Wniósł do ojca mojego w gmachu odłączonem Pilną prośbę, aby on za posługi jego Pozwolił mi do związku iść z niem małżeńskiego. Najsłuszniejsze rycerza wzgardził król żądanie, O tem jedyne w głowie swej mając staranie, Za wielkiego aby mię króla w cudzą stronę Wydał, a z przyjacielstwem oraz miał obronę. Więc na podziw łakomy beł on z przyrodzenia, Nie miała nigdy cnota swego zalecenia, Tak ważył doskonałą śmiałość, męstwo sobie, Jak osieł lutnią, gdy mu gra kto w nię przy żłobie. Alcestes bohatyra tak zwano tamtego Wziąwszy znaczną od pana wzgardę niewdzięcznego, Od pana, u którego przewaga i siły Najdzielniejszego męża w lekkiej wadze były, Smutny wyszedł z pałacu, w drogę się gotuje, Swej zelżywości pomstę prędką obiecuje, I do króla, gryząc się, jedzie ormiańskiego, Nieprzyjacielem głównem co beł ojca mego. Przyjechawszy, pobudza już rozjątrzonego Do dobywania państwa w Lidyej żyznego. Usłuchał król, lud zbiera, buławę mu daje, Na wszystkiem, co on każe, co on chce, przestaje. Ten zaś wymawia sobie, gdy państwa podbije Lidzkie i chorągwie w niem ormiańskie rozwije, Aby mu wolno było nadobną wziąć sobie Królewnę, co umiera dla niej w każdej dobie. Pozwala król z ochotą. 
Alcest niewymownie Gniewem zjęty wspaniałem, popada gwałtownie W państwo ojca mojego tak prędko, tak sporo, Iż w kilku dniach wójsk wielkich zbił na głowę czworo, Ziemię wszystkę odebrał, ledwie król strwożony Uszedł w kasztel, na skale mocnej wystawiony, Z kilką przyjaciół, skarbów nieco wziąwszy drogich, Aby się nie dostały w ręce Ormian srogich. Tak najmężniejszy rycerz, dostawszy Lidyej, W nieszczęśliwej zostawił nas desperacyej, Tem barziej, gdy przypuszczał piesze pułki swoje Pod nasze, gdzie złożenie mieliśmy, pokoje. Dopiero swe upory z głupstwem ociec gani, A serce mu mizerna rzeczy postać rani, Już nie żoną, lecz sługą chce mię widzieć jego, Byle na starość w łykach sam nie beł u niego. Pierwej jednak przez śrzodki uczciwsze próbować Chce szczęścia, niż zelżywie o krew swą targować. Z zamku mię tedy zaraz na dół wyprąwuje Do Alcesta, co murów wysokich pilnuje. Tak schodzę z tem umysłem, abym ubłagała Rycerza walecznego i w korzyść mu dała Śliczną swoję urodę, byle gniewy swoje W pokój odmienił, państwa wziąwszy ze mną moje. Ten zaś, jako usłyszał, iż idę do niego, Przeciwko mnie pośrzodkiem wyszedł wojska swego, Rzekłbyś, że nie zwyciężca, lecz jest zwyciężony: Tał drżał, bał się i lękał, grotem przerażony, Grotem srogich płomieni, w źrzeńce patrząc moje. Ja postrzegszy ten zapał i gorące znoje, Odmieniam przedsięwzięcie, insze zmyślam mowy I zdobywam się na gniew nieszczerze surowy. Miasto próśb zażywałam łajania przykrego, Wprzód, iż śmiał szable dobyć na króla swojego, Nie dotrzymując wiary, przysiąg, powinności, A potem mnie wzajemnej niesłownej miłości, Bo, by beł w przedsięwzięciu swojem trwał statecznie, Lubych zamysłów skutek odniósłby koniecznie, Za posługi te snadno otrzymawszy swoje, Czego przez krwawe mocą chce dochodzić boje. A choć na pierwszem wstępie nieludzki i twardy, Wezdrgnął się nieco ociec, nakarmił go wzgardy, Przyrodzenie w tem winno, co jakby dzikiego Utworzywszy, przyczyną grubych spraw jest jego, On jednak panu wiernem miał być po staremu, Wodzy nie popuszczając gniewowi prędkiemu, Bo czego mniej życzliwe początki nie dają, Dni fortunniejsze z czasem do rąk naszych tkają. Zwłaszcza, żem miała dosyć ochoty wrodzonej Ratować go w tej żądzej słusznie zapalonej, Nieubłagane miękcząc serce ojca mego, Aby mi wziąć pozwolił męża tak zacnego. Jeśliby też w uporze swem zwykłem beł srogi, Inszych sposobów inszej chciałam szukać drogi, Przez którą i on z mojej cieszyć się miłości Snadno mógł i ja z jego cnót, męstwa, dzielności. Tych słów i jem podobnych u niegom zażyła I zarazem związała, zaraz zniewoliła. Już gniew, co sercem jego kieruje i włada, Ginie precz, grzech swój widzi, do nóg mi upada, Prosi, żalem i ogniem serdecznem ujęty, Aby przemierzły żywot zaraz mu beł wzięty. Dobywa szable, woła: Bij, dziewko kochana! Moją krwią krzywda twoja niech będzie zmazana. Zwycięstwo gdym już miała nad niem niespodziane, Dalszych myślę chytrości zażyć, co odziane Pokorną były twarzą, wstać mu rozkazuję I królewskiem imieniem stale obiecuję, Iż mię małżonką ma mieć: gdy przeszłych poprawi Błędów, 
Lidya wróci, do posług się stawi. Ani to w myśli jego postoi na wieki, Aby gwałtem z ojcowskiej miał mię brać opieki. Pozwolił na to Alcest, zraniony miłością, I do bram mię prowadził z wielką uczciwością. Uważ, gościu, jeśli go ogień nie grzał tęgi, Uważ, jeślim czyniła próżne z zamku biegi. W tak opłakanych rzeczach, znać, iż w samo ciemię Z oczu mych trafiło go Erycyny plemię. Idzie do króla, wzięte co miały być jego Państwa według przysięgi i słowa spólnego. Tam gorących próśb śrzodki rozmajte najduje, Dziwnych szuka sposobów, dzień i noc pracuje, Radząc, aby królestwo ojcu wrócił memu, A roześć się do domów wojsku kazał swemu. Lecz on, płochą nadzieją myśli mając wsparte I w lidzkiej krwi gniew, serce już dobrze zażarte, Nie życz mówi Alceście, mnie tego i sobie: Tu umrzeć albo odeść nieprzyjaciół w grobie. Jeśli ciebie pieszczone przeraziły mowy, Uroda kształtnej, ale sztucznej białej głowy, Niechaj to twój wstyd będzie: ja za pół godziny Tracić nie chcę, com długo brał, dla mdłej dziewczyny. Gryzie się Alcest nędzny, serdecznie żałuje, Iż w żądaniu swem skutku nie ma, nie zyskuje, Nakoniec tak go żal, gniew, srom i miłość dusi, Iż gwałtem przyciśniony, gwałt uczynić musi. Porywa się słowami na króla przykremi, Oczyma bleszczy, jadem ujęty, krwawemi, Potem szable dobywa tak chyżo od boku, Iż prędzej grom nie leci z czarnego obłoku, Ciśnie się przez tysiąc sług i żołnierzów jego, Nieuchronne ciskając razy na samego, Zabija zapomocą Traków najmężniejszych Króla i wiele Ormian przy niem co przedniejszych. Kończy zwycięstwo, idąc za fortuną, krwawe, Którego użyczyły nieba mu łaskawe. Swoją siłą, bez kosztu oddał królewskiego Mniej, niż za jeden miesiąc, całe państwo jego, Łupy, korzyść, zdobyczy z skarby przedniejszemi, Nie zostawując sobie nic z ludźmi swojemi, Armenią przyłączył, 
Kapadoki śmiałe I Hirkany, wojska ich zraziwszy niemałe. Miasto tryumfu, kiedy wracał się, sławnego Chcieliśmy lubo zabić lub otruć samego. Ale iż wielką kupę przyjaciół miał z sobą, Którzy mu i pomocą byli i ozdobą, Ucichł on zły zamysł nasz, do zwykłych chytrości Udałam się, dawne mu smakując miłości, Upewniwszy, iż prędko mojem mężem będzie, Jeśli pogranicznych państw ostatki posiędzie. Nie takem prędko rzekła, jako on ochoczy Wesoło się zakrzątnie, do swych koni skoczy, Najokrutniejsze lekce poważywszy trwogi, Na zły raz swój prostuje krok i śmiałe nogi. Tysiąc przygód wojennych rycerz odważony Zwyciężył, ogniem chęci szczerych zapalony, Sosnom równe olbrzymy zniósł z Lestrygonami Co gwałtem żyzną brali ziemię pod Lidami. Nigdy takich macocha sierdzista trudności Z wrodzonej Alcydowi nie czyniła złości, Od Eurysteusza on nie beł tak trapiony, Gdy w Lernie dziw zabijał, jadem napuszony, Lżejsze jego w Nemeej, w Erymancie były Prace, choć oczy wistem zginieniem groziły: Przeszedł go w wielkich dziełach Alcest zawołany, Umyślnie na pewną śmierć ode mnie wysłany. Gdy mi się nie powiodły te zamysły moje, Bo mu z nieba płynęły hojne zwycięstw zdroje, Przyjaciołym kochane wprzód mu odmówiła, Aby męża dobrego tęsknica zabiła. Zniósł wszystko żołnierz mężny, wielkiej cierpliwości, Utopiwszy w zdradzieckiej swe serce miłości, Trwał statecznie, na moje gotowy skinienie, Lub zabraniało lubo kazało sumnienie. Na ostatek nie wiedząc, com już czynić miała Tak spraw jego fortuna dobra pilnowała Twarz wesołą odmieniam, a czołem zmarszczonem Gniew pokazuję, chytrze co beł utajonem. Potem zawoławszy go, mówię mu bezpiecznie, Aby o mej miłości nie myślił koniecznie, Bo najszkaradniejszy grzech nie zrze tak mojego Sumnienia, jako on sam i postępki jego. Strętwiał ubogi Alcest, słysząc takie słowa, Wzrok słupem stanął, w uściech mdłych ustała mowa, Stoi, trupowi rówien, oczy nieszczęśliwe Gwałtem strumień łez pędzą, jak dwie źrzódła żywe. A ja, najokrutniejsza, widząc żałość jego, Pałam gniewem, aby już do pokoju mego Nigdy, nigdy nie śmiał wniść, srodze rozkazuję, Potem w gmach za zasłonę dalszy ustępuję. Ta niesłychana moja niewdzięczność z gniewami Tak mu przykremi serce zemdliła troskami, Iż po maluśkiem czasie rycerz doświadczony Duszę żałosną wytchnął i beł pogrzebiony. A ja za ten grzech, jako widzisz, gościu drogi, Wiecznie płakać i ten dym cierpieć będę srogi, Wiecznie, bo na tem miejscu z Bożego przejrzenia Niemasz żadnego nędznem duchom odkupienia. Gdy, to rzekszy, umilkła dziewka nieszczęśliwa, 
Astolf chciał iść, gdzie droga dalej wiodła krzywa, Ale mgła, niewdzięczności mściciel, w źrzeńce jego Uderzywszy, z miejsca mu nie dała tamtego Na piądź jednę postąpić i tak przykro dusi, 
Iż na zad przez wielki gwałt chód prostować musi. 
Zatyka gębę, oczy, nos, a krokiem sporem Uchodzi tem, którędy wszedł w on padół, torem. Bieży wspaniały Astolf ciemnemi podkopy, 
Ku dziurze obracając rączo chyże stopy, A im dalej, tem rzedszy dym, w oczach mu ginie, 
Pozwalając kęs światła widzieć u jaskinie. 
Zaczem trudno mu zbłądzić po promieniu onem, 
Jak po sznurze od dziury prosto wypuszczonem, Na ostatek z trudnością, z wielkiemi pracami Wychodzi z dołu i dym zostawia z smrodami. Ażeby zamknął drogę ptakom drapieżliwem, 
Co pazurem stół pański splugawiły krzywem, 
Drzewa ścina co więtsze, znosi wielkie skały, 
Które gęsto na polu szerokiem leżały. 
Potem drzwi swoją ręką piekielne szpontuje I jako najmocniejszy wał wkoło buduje. 
A tak mu się powodzi ona praca jego, 
Iż nie ujrzą Harpie więcej świata tego. Pary dymu onego, nad smołę czarniejsze, 
Nie tylko pobrudziły szaty subtelniejsze, 
Ale do ostatniego przeszły gwałtem ciała, 
Koszulę zaraziwszy, co je przykrywała. 
Musi wody gdziekolwiek Astolf dobry szukać, 
Aby z brzydkiego smrodu mógł członki opłukać. 
Pojrzy w bok prawy: alić przy pięknej gęstwinie Z góry wysokiej rzeczka spada i wciąż płynie. Omywszy się od stopy aż do wierzchu głowy, 
Do hipogryfa bieży, co czeka gotowy. 
W żartkiem locie pod same wzbija się obłoki, 
Aby wierzch góry onej oglądał wysoki, 
Która na wschód rumiany pogląda wesoło, 
A pod sferę miesięczną pyszne wznosi czoło. 
Opuszcza ziemię, siecze powietrze zrzedzone I już wlata na góry, pod niebo wzniesione. Szafiry, chryzolity, perły z rubinami Wyrażały nadobne fiołki z kwiatkami, 
Które po pięknych łąkach z łona wilgotnego Różą pstrzyła jutrzenka za świtu ranego, Trawy tak oczom lubej były zieloności, 
Iż przeszły smaragowe daleko wdzięczności. 
Drzewa, uciesznem rzędem po wierzchu sadzone, 
Rozkosznych są owoców ciężarem schylone. Ptacy rozmajtej barwy między gałęziami Wesołych głosów gościa witają pieśniami, Szemrząc rozwlokła woda po drobnem kamieniu, 
Smaczne wnęty do spania daje przy strumieniu, Szum miernego powietrza tak w swej mierze stoi, 
Iż południowych znojów żaden się nie boi, Niebo się jasne śmieje, wiatr wolnemi chłody Trzęsie liście na drzewie i w krynicach wody. I zaraz wonne kwiatki z zapachów pieszczonych Złupiwszy, niesie z sobą po polach przestronych, Niesie, a wkoło niemi karmi świat wysoki, 
Ostatnie do samych sfer przechodząc obłoki. 
W śrzodku łąki jest pałac, pyszno budowany, 
Jaśniejszy, niż słoneczny ogień nieścierpiany, Nie może wzrok śmiertelny znieść blasku przykrego, 
Daleko promieniami strzela wkoło niego. Przecię mężny grof wodze ku niemu prostuje, 
Niezmiernej szerokości jego się dziwuje. 
Na trzydzieści mil wielkich, zda się, iż jest wkoło, Rozkoszne miejsca zewsząd krążą go wesoło. 
Dziwuje się, już sądzi nieszczęśliwą ziemię, 
Gdzie przypadkom podległe mieszka ludzkie plemię I której Bóg użycza mało co dobrego, 
Przeniózszy delicye jej do miejsca tego. Jako bliżej przyjechał pod słoneczne gmachy, 
Okropnemi bojazń go przeraziła strachy, Zdumiewa się, mur widząc z kamienia drogiego, 
Co karbunkułu jasność ćmi płomienistego, Topi w dziwach myśl wielkich: O, 
Dedalu nowy, Gdzieś jest woła coś zrobił dom ten promieniowy? Niech milczą siedmi dziwów pisarze uczeni: Tu, tu do wolej będą nad tem zabawieni. W świetnem progu u bramy domu szczęśliwego Ujrzał Astolf z daleka męża szedziwego, Czerwona zwierzchnia szata, biała spodnia była, 
Ta szkarłat, druga mleko świeże przechodziła. 
Włosy, jako śnieg, białe, broda roztrzęsiona Po piersiach, siwiusieńka, w pół skędzierzawiona, Twarz najwspanialsza oczy tak poważne miała, 
Iż go obywatelem rajskiem wydawała. Ten z ochotą przyjąwszy wielką Angielczyka, 
Który uczciwość czyniąc, z swego zawodnika Już beł skoczył, w głos rzecze: Witaj, pożądany Grofie, co z wolej Bożej nawiedzasz te ściany. Nie rozumiej, abyś miał wjechać bez przyczyny W ten kąt błogosławiony, w szczęśliwe krainy: Bóg tak chciał, 
Bóg tak przejrzał, który z arktyckiego Hemisferu przywiódł cię do miejsca świętego. A ty masz się nauczyć tu, jako Karłowi Pomódz trzeba przeciwko Maurom i Afrowi, Moją radą, rozumem wsparty szczerze będziesz, Wszystkiego się nauczysz, nim na zad odjedziesz. To jednak wiedz, iż nie moc, cnota, mądrość twoja Przywiodła cię do tego sług Bożych pokoja, Nie twój róg, nie lekkiemi koń natkniony pióry, Aleć Bóg sam gościniec ukazał w te góry. O czem szerzej ci powiem czasu wolniejszego, Jako sobie postąpisz, teraz do dalszego Pódź, wesoły, mieszkania, a uciesz się z nami I precz niecierpliwy głód wyżeń potrawami. 
Tak mówiąc, prowadzi go wielkiej uczciwości Godny starzec, ten, pełen serdecznej radości, 
Wydziwić się nie może, zwłaszcza kiedy jego Słyszy imię, iż pisarz słowa jest Bożego, On Chrystusowi swemu Jan tak ukochany, 
Co w śmierci i w żywocie nie miał znać odmiany. 
O czem za dziw to mając, uczniowie szemrali I Piotra, aby Pana spytał, nalegali, 
Co to jest, że do przyścia kazał mu tu swego Czekać? 
Czy żądła śmierci nie uzna przykrego? 
Choć Bóg nie rzekł Nie umrze słowy wyraźnemi, 
Tylko, iż przyścia jego poczeka na ziemi. Do świętej kompaniej tu jest przyłączony, 
Gdzie Enoch, od anioła wprzód zaprowadzony, 
Potem Heliasz przybeł na koniech ognistych, 
Aby dni zażywali oba wiekuistych, 
Dni rozkosznych, obfitych, gdzie wiosna szczęśliwa W najdoskonalszych zawsze pogodach opływa, 
Dotąd, aż Chrystus trąbić swem aniołom każe I w białych się obłokach na sądzie ukaże. W spólny pokój od świętych z wielką uczciwością Przyjęty jest bohatyr, więc i koń z pilnością Opatrzony pokarmem, jaki owe kraje Rodzą żyzne i jaki raj wesoły daje. 
Najsmaczniejszem owocem sam się karmi, który Przyniesiono, urwawszy świeżo z jednej góry, Je i godny być sądzi, iż dla smaku tego Wypędzono Adama stąd nieposłusznego. Potem, gdy swój wczas skończył, trudem nademdlony, 
W najszczęśliwszą godzinę Astolf urodzony I rozmajtych skosztował, śpiąc, czując, rozkoszy, 
Złote jutrzenka śliczna rozpuściwszy włosy, 
Tytona na wysokiem łożu opuszczała I w liliowy wieniec skronie ubierała, 
Wstał i wyniść z pokoju chce uzłoconego, 
Alić w progu kochanka obaczy Pańskiego. Ten go wziąwszy za rękę, krok z izby prostuje, 
Tajemnice nieznanych rzeczy rozwięsuje. Wiedz powiada o synu, co czasy blizkiemi Stało się we Francyej za odjazdy twemi: Orland, wasz Orland mężny, pobożny, serdeczny Prowadzi płochy, głupi żywot niebezpieczny, Oszalawszy, tak Bóg zwykł barziej karać tego, Kto łaską i śwtętemi dary gardzi jego. Ty sam wiesz, jako śmiałość, potęga i siły Od urodzenia zaraz nadane mu były, Nadto najwyszszy Sprawca górnych, dolnych rzeczy Kościół rzymski na pilnej zawsze mając pieczy, Dla obrony tak ciało twarde sprawił jego, Iż ranne od żelaza nie będzie żadnego,. Samsonowi u Żydów dał to beł swojemu, Aby przeciw ludowi walczył niewiernemu. Za takie dobrodziejstwo Orland mało wdzięczny Już, już na żywot myślił udać się wszeteczny, W pogance utopiwszy zakochania swoje W ten czas, gdy najgorętsze wieść z pogany boje Winien beł, na ostatek, tąż zjęty miłością, Brata djabelską dla niej zdradzał nieszczerością I wielekroć okrutny krwią niewinną jego Srogie chciał skropić ręce, zgładzić z świata tego. Skarał go Bóg, odjąwszy rozum ubogiemu, Biega nagi i nędzę swą światu wszystkiemu Pokazuje, pamiątkę wszędy czyniąc srogą Swoich szaleństw, a ludzie rozeznać nie mogą, Jeśli to Orland dobry, co czasy przeszłemi Mężniejszy beł w obozie miedzy przedniejszemi, Czy Nabuchodonozor, od Boga dotkniony, Siedm lat trawą i sianem z wołami karmiony. Ale iż mniejsze grzechy były Orlandowe, Dla tego swe karania Bóg nad niem surowe Przez trzy miesiące tylko chciał mieć rozciągnione, Bo jego miłosierdzia są niepołączone, I ciebie tu w te kraje nie dla inszej sprawy, Niewiadomego rzeczy, 
Bóg posłał łaskawy, Jeno, żebyś sposób wziął, nauczył się tego, Jako Orlanda wrócisz do rozumu jego. Prawda to, iż jeszcze masz daleką stąd drogę, Której ja tobie z chęcią, nic nie wątp, pomogę: Na pierwszą sferę luny, do pierwszego nieba Prowadzić cię, 
Astolfie, dzisia mi potrzeba. Tam najpewniejsze najdziesz na mądrość straconą Lekarstwo z maścią, w jednem naczyniu zamknioną. W nocy, jak Febe wznidzie i srebrne zapali Promienie, my tam pojazd będziem prostowali. Tak mówił wielki uczeń Boga najwyszszego, 
Tak Astolfa przychęcał do dzieła wielkiego, Potem, kiedy w swe łono ocean przestrony Słońce przyjął, a miesiąc z drugiej pędził strony Swoje loty ogniste, wóz nagotowano, 
Który dla niebieskich dróg umyślnie chowano, 
Wóz, na którem Heliasz z oczu ludzkich wzięty, 
W mieście wiecznych delicyj wdzięcznie jest przyjęty. Cztery konie płomiennej barwy do dziwnego Święty ewangelista zaprzągł jarzma swego, Potem usiadł z Astolfem i lec w rece swoje Wziąwszy, opuszcza rajskie szczęśliwe pokoje. 
Pod obłoki się udał, ku niebu kieruje Żartki bieg, ledwie rączych woźników wstrzymuje. 
Lecą, jak wpadły w ogień wieczny, który gwałtem Ustępuje się, żadnem nie szkodząc jem kształtem. Całą sferę powietrznych ogniów wnet mijają, 
A do królestwa luny rączo pośpieszają. 
Takiej jasności miejsce to na wszystkie strony, 
Iż przechodzi przedniejszy kruszec wygładzony, Widzą, co do wielkości że równe ziemskiemu Okręgowi, jaki jest w sobie szerokiemu, 
Prócz morza, które świat ten wkoło opasało I niezmierne swe wody daleko rozlało. Im dalej rącze konie w lunę ich prowadzą, 
Tym większe przestrzeństwa jej grofowi się zdadzą, Nie może wzrokiem objąć srogiej okrągłości, 
Choć się widzi, jak jakie dno, z naszych nizkości. 
Wytrzeszcza oczy, ledwie z miejsca wysokiego Poznawa ziemię na kształt punkcika małego, Wydziwić się nie może, patrząc w onej dobie Na to wszystko, co okrąg dolny nasz ma w sobie. Inszą wodę, jeziora, rzeki, źrzódła, morze Ma sfera, gdzie miesięczne zawsze świecą zorze, Insze pola, równiny, góry z pagórkami, 
Otoczone pięknemi nad podziw miastami. 
Ma luna swe fortece, domy, budowania Więtsze nad pomyślenie ludzkie i mniemania, 
Gajów, lasów wesołych, puszcz dostatek wielki, 
Gdzie Nimfy tańce wiodą i zwierz biją wszelki. Nie mógł się Astolf dobrze napatrzyć możnego Państwa dla biegu koni płomiennych żartkiego, 
Który święty apostoł w dół miedzy dwie góry Kierował, pojazd prędki, pojazd czyniąc spory. 
Tam wprzód ujźrzał, gdy w dziwach utkwił bystre oczy, 
Jako prędkie płanety przedwieczna Myśl toczy, 
Więc co lub niefortuną lub głupstwem, grzechami Traci się albo czasem złem i zabawami. Nie mówię o królestwach, państwach, majętności, 
Bo to płocha fortuna ma w swej odmienności, Ale do czego jej nic i na co jej siły Próżno biją, me rymy, chcę, aby mówiły. 
Sława w tem dole była, co ją czas drogami Zjadł długiemi i całej nie dał tu być z nami, 
Więc nabożne modlitwy, śluby i przysięgi, 
Które za grzech Bogu strach każe oddać tęgi, Łzy gorące, wzdychania tych, co się kochają W białej płci, a czas marnie w żartach utracają, 
Lekkie myśli, nieuków gnuśne próżnowania, 
W pohożych okazyach marne omieszkania, Najdaremniejszy zamysł rozmajtych chciwości Najwiętsze tam zastąpił miejsce w swej wielkości. 
Nakoniec, co tu stracił kto na świecie kędy, 
Wszystko tam jest, lub to cień próżny lub są błędy. Tak postępując dalej po pagórkach onych, 
Miedzy dołem z obu stron przykro wyniesionych, 
Pyta Astolf, z pęcherzów ujzrzawszy nadętych Górę, w których zgiełk, tumult głosów, wrzasków wszczętych Rozlegał się, coby to było, i wnet słyszy, 
Że są korony dawnych monarchij, co w ciszy I w cieniu pogrzebione wiecznem, giną, aby Widziano, jako ziemski wasz dostatek słaby. Podle zaś są ze złota i srebra szczerego Wędy w kupie, były to dary wątpliwego Ufania i nadzieje, co niemi królowie Wielkich ludzi nęcić chcą, sług mniejszych panowie. 
Widzi, jakoby w wieńcach sieci, sidła skryte I słyszy, że pochlebstwa to są jadowite, Wiersze koników głośnych podobieństwo mają, 
Co je na chwałę książąt uczeni składają. Węzły złote perłami usadzone łyka, 
Które każdego serce wiążą miłośnika, 
Zakrzywione pazury orła wspaniałego Powaga jest, gdy ją wziął od pana mądrego Godny sługa, miechy zaś znaczą obojętne Fawory, łaski, słowa mądre, umiejętne, 
Co niemi Ganimedów swych łowią królowie, 
Potem, gdy zaś strawili, trzymają na słowie. Ruiny miast i zamków, które upadają Z czasem, a ledwie pamięć w swych popiołach mają, 
Są wszystkie i z skarbami, ale iż na spodzie, 
Widzenia ich Astolfa chciwość mała bodzie. 
Wnet mężów z panieńskiemi obaczy twarzami: 
To mincarzów złych znak beł i z rozbójnikami. 
Kęs dalej widzi gęby, różno posieczone: 
U dworów służby to są nędznych utrapione. Kupę przy stronie tłustych potraw upatruje, Co ważą, u swego się wodza dowiaduje. 
Ten powieda: Jałmużny widzisz, synu miły, Po śmierci ich ręce je dobrych zostawiły. 
Tak rzekł i na pagórek wbiegł, kwieciem okryty, 
Z którego zapach i smród wraz szedł jadowity. 
Beł to dar, jeśli rzec się godzi, okazały, 
Który dał Sylwestrowi Konstantyn wspaniały. Widzi lepia dostatek haniebny lgnącego: 
Piękność wasza, o panie, znakiem była jego. 
Ale gdybym te rzeczy oraz miał powiedzieć, 
Grofowi ukazane, które trzeba wiedzieć, 
Nie skończyłoby tysiąc mych wierszów wszystkiego, 
Co do żywota zwłaszcza należy naszego. 
Głupstwo wspomnię, choć Astolf widział go tam mało Tu na świecie snać mieszka, tu całkiem zostało. Swoje też dni i swoje ujrzał przeszłe sprawy, 
Gdy je na pamięć przywiódł przewodnik łaskawy, 
Za którego pomocą, łaską i miłością Ledwie rozeznał, dziwną odmienne różnością. 
Potem blizko do jednej góry przyszedł progu, 
Gdzie to jest, czem podobni zostajemy Bogu: 
O zmyślech ludzkich mówię, które tam chowano, 
Lecz z trudnością przystępu do nich pozwalano. Na kształt olejku były najwyborniejszego Albo soku, w naczyniu pięknem zamknionego, Te w większem, drugie w mniejszem, jako ukazuje Potrzeba, zwyczaj i sam czas, co ich pilnuje. 
Dopiero chciwe wlepił oczy Astolf śmiały, 
Wszystkie z wielkiej radości żyły w nim skakały, 
Gdy zmysł grabin obaczył, bo tak wydrożono Na wierzchu: Tu Orlandów rozum położono. Wszystkie insze naczynia pisma swoje miały I wiadomość, czyj który beł, snadną dawały. 
Patrzy Astolf, poznawa, że rozumu jego Mało co w jasnej bańce jest zostawionego, Więtsza część z niem, ale zaś dziwuje się temu, 
Iż marnie dał mniemaniu uwodzić się swemu, 
O niektórych tak tusząc, jakby mądrzy byli, 
A oni przez lada co swój zmysł utracili, Więcej go w ich naczyniach, więc zaraz poznawa, 
Jako go który z nich zbył, jak się głupiem zstawa: 
Ten zbytnią omamiony oszalał miłością, 
Tego łakomstwo silną zaślepia chciwością, 
Drugi próżne w książęta wetkawszy nadzieje, 
Oszukany, gorzkie łzy, w cieniu siedząc, leje, O, jak wielu chytrości djabelskie zdradziły, 
Jak wielu astrologów kłamstwa usidliły! Astolf za pozwoleniem Jana szedziwego Niesie swój i u nosa trzyma dwudziurego, Potem czuje, iż w głowę przez meaty wchodzi I jako nowy rozum znowu się w niem rodzi. 
Jakoż i Turpin przyznał, księgi pisząc swoje, 
Że grofowi odtychczas ostrych zmysłów zdroje Płynęły i beł mądrem długo, choć zaś potem Upsnął się z wielkiem żalem swoich i kłopotem. Lecz najpełniejsza bańka i najwyszsza była, 
Co Orlandowę w sobie roztropność nosiła. 
Wziął ją Astolf i schował z najwiętszą pilnością, 
Aby grabię straconą obdarzył mądrością. 
A kiedy już chciał na dół zniść z miejsca onego Po słońcu, nad płanety mniejsze jaśniejszego, 
Zatrzymał go apostoł i w bok ukazuje Pałac wielki, który w krąg rzeka opasuje. Zdumiał się, ujrzawszy w niem pełno Astolf śmiały Wełny, której niewiasty jakieś pilnowały, 
A każda inszą barwę, inszy kolor miała: 
Ta szpetna, ta się w ludzkich oczach piękną zdała. 
W pierwszem progu niewiasta, obciążona laty, 
Wszystek miała w swej mocy towar on kudłaty, Sama tak przędła, jak więc wieśniaczki ubogie, 
Gdy na przedaj najcieniej robią płótna drogie. I co ta nagotuje z przędzenia swojego, 
Druga do kołowrotu nosi najprędszego, Trzecia nici obiera złe miedzy dobremi I w skok je nożycami ustrzyga ostremi. Co to za rzemiosło jest Janowi świętemu Mówi Astolf bo się ja wy dziwować temu Nie mogę. Ten powieda: Widzisz stare baby, Co w rękach swych wasz żywot mdły mają i słaby. Póki nić trwa, póki jej Parka nie urzyna, W waszem wieku odmiana nie może być ina. Tu z przyrodzeniem sroga śmierć oko wlepiła, Aby godziny, kogo wziąć ma, nie chybiła. Piękne zaś przędze tej są od szpetnych różności, Trzeba wiedzie?, kto rajskie zasłużył radości, Bo czyje brzydsze widzisz wełny i kądziele, Tych w piekle strasznem dusze cierpieć będą wiele. Powierzchowne tej różnej bawełny związania Wszystkie miały imiona snadne do czytania, 
Jedne z liter żelaznych, a drugie z srebrnego Kruszcu, trzecie ze złota wyryte jasnego. 
Te z kupy biorąc wielkiej nieupracowany Jakiś starzec, wynosił w wieczór i w świt rany, 
Wynosił ustawicznie i z onej roboty Więtszej sobie dodawał bez trudu ochoty. Tak beł rączy, tak żartki staruszek zgrzybiały, 
Iż się zdało, jakby go dla zawociów dały Nieba na świat, ten z płaszcza w podołku szerokiem Mając wielu imiona, sporem biegał krokiem. 
Gdzie je nosił, gdzie chodził, dlaczego to robił? 
Powiedzieć w drugiej pieśni, jużem się sposobił, 
Jeśli według zwyczaju słuchać mię będziecie Z chęcią, którą na twarzy swej pokazujecie. 
Koniec pieśni trzydziestej czwartej. 
XXXV. 
Pieśń trzydziesta piąta Argument Historyków Jan dobry chwali z poetami. 
Bradamanta, wielkiemi wsławiona dziełami, 
Króla z Sarce kopią z Frontyna zrzuciła, 
Co go jej przeszłych czasów panna utraciła, 
I w Arli go posyła Rugierowi swemu, 
Aby ku pojedynku gotów beł przyszłemu. 
On się nie wiedząc, kto go wyzywa, dziwuje, Ta męstwo nad inszemi zwykłe ukazuje. 
Allegorye W tej trzydziestej piątej pieśni przez osobę Rodomontowę honor, który jest bojcem wspaniałych animuszów, widzieć się znacznie daje, bo lubo to on poganinem będąc, wzgardzicielem wiary i Boga, wszystko na świecie lekceważył sobie, nie chce jednak Bradamancie rycerskiem obiecanej słowem nie dotrzymać wiary. 
W Bradamancie, która konie wysadzonych z siodeł rycerzów ludzko na zad wracała, widzisz jawny wizerunk serdecznych bohatyrów, którem tak przystoi być mężnemi, jako niemniej ludzkiemi. . 
Skład pierwszy Kto wnidzie, o biała płci, do nieba pierwszego, 
Aby rozumu bańkę przynieść chciał mojego? 
Bo jako z jasnych oczu waszych bystre strzały Przeraziły mi serce, zmysły mi ustały. 
Nie skarżęć się ja na was ani mi żal tego, 
Jeno na potem cierpieć nie chcę nic takiego, Bo inaczej tak głupi, tak będę szalony, 
Jako Orland, do szczętu w rozum obnażony. A bych mądrość straconą znowu mógł mieć zasię, 
Nie potrzeba mi i piór i skrzydeł brać na się Ani do nieba luny, do raju niższego Latać, bo tak wysoko niemasz zmysłu mego: 
W słonecznem wzroku waszem, w piersiach najpiękniejszych, 
W twarzy, nad śniegi bielszej, w ustach najwdzięczniejszych Został, zapomniawszy mię, zaczem ja, strapiony, 
Przez całowanie ponno muszę mieć wrócony. Gdy tak po pięknych gmachach grof chodził wspaniały, 
A to tam, to sam bawił wzrok i słuch zdumiały, 
Pilno na pierwsze naszych lat patrząc początki, 
Które miały uporne w mocy swojej prządki, 
W kącie jednem z przędziwa oczy jego chciwe Uraził płomień, co go blaski niecierpliwe Miotały, nigdy kruszec, ślicznie wygładzony, 
Nie lśnił się, tak i perła z orlentalskiej strony. Tem barziej mu się piękność wełny podobała, 
Im wdzięczniejszą nad insze światłością błyskała. 
Zaczem ewangelisty wnet pyta świętego, 
Komu należy, hasłem żywota czyjego. 
Ten mówi: Kiedy, synu, dzień zjawi się taki, Z którem na świat wynikną złotych wieków znaki, Wszyscy w najrozkoszniejszem pokoju usiędą, A pisać do piąciuset lat dwadzieścia będą. W ten czas urodzi się mąż serdeczny i śmiały, Mąż, przed którem odległe kraje będą drżały, Temu łaskawe nieba chęci swe gotują, Co naszemi, jako chcą, myślami kierują. Bo jako lubą insze jasnością przechodzi Ta przędza, z której płomień słoneczny wychodzi, Tak więc w ten czas fortuna szeroko na ziemi Szczęścia rozsieje, nędzny lud bogacąc niemi. Nad brzegiem, gdzie monarcha rzek wysokie rogi Wałów pienistych wznosi nie bez wielkiej trwogi Kraju, co z jednę stronę wkoło chałupkami, A z drugą otoczony kołem bagniskami, Przydzie czas rączem krokiem, przydą z niem i lata, Iż tam sławniejsze miasto u wszystkiego świata, Sławniejsze z przedniejszych miast stanie, które swe mi Przejdzie obłoki niższe mury wyniosłemi. To podniesienie prędkie i niespodziewane Nie przypadnie, trafunkiem od szczęścia nadane, Ale je sam Bóg zrządzi najwięcej dla tego, Aby męża, o którem powiedam, wielkiego Wydało, dopiero on dziwnemi cnotami Ozdobi je, a potem rozumem, naukami. Tak więc rzemieśnik złoto uczony gotuje, Gdy niem drogi dyament wkoło obejmuje. Żadna dusza w tem ziemskiem królestwie nie miała Śliczniejszej wełny, coby z jego porównała, Rzadko i barzo rzadko z nieba wysokiego Równy duch temu zstąpił do kraju naszego. O zacny Hipolicie, przedwieczna Myśl tobie Dała wszystko, co jeno człowiek życzy sobie, Bo Hipolitem z Estu ten będzie nazwany, Komu bogatej wełny, jak widzisz, dar dany. Tak mówił do Astolfa Jan błogosławiony, 
Wodząc go po pałacach w te i owe strony. 
Potem lekko wychodzą oba z wysokiego Budowania, co moc ma żywota naszego, 
I prosto się do rzeki piaszczystej udają, 
W której ryby z czarnemi ptakami igrają. 
Co imiona wynosił od Park w prędkiem biegu, 
Tam staruszka ujrzeli onego na brzegu, Wiecie o tem, nie wątpię, czerstwą starość jego Wspomniałem w pierwszej pieśni czasu niedawnego, Bo choć mu letnie czoło zmarszczki poorały, 
Choć bielsze nad śnieg włosy skronie okrywały, 
Biegał przecię tak żartko na dół i do góry, 
Jako strzała, lekkiemi przyprawiona pióry, 
I w rzece, którą Lete zowiemy, imiona Topił, złupiwszy wełny różne i przędziona. Bo skoro na brzeg wiru przyszedł czarnawego Szczodry starzec, podołek rozpuszczał swojego Płaszcza i w mętną wodę słowa wydrożone Dobrowolnie upuszczał w brody nieprzebrnione. 
Ginie bez liczby imion, piasek ich pożera, 
Z któremi żywa pamięć zarazem umiera, Ledwo ze sta tysięcy, co dna dosięgają Samego, kilka liter po wierzchu pływają. Wzdłuż i wszerz rzeki wielkiej sępów gwałt latało, 
Kruków, kawek i ptastwa inszego niemało, 
A różne ich wołania, wrzaski, krzyki, głosy Aż pod samemi słyszeć snadno mógł niebiosy. 
Potem do łupu biegli żartko bogatego, 
Który starzec wyrzucał z łona przestronego, 
To w pyski porywając, to w paznokcie krzywe, 
Choć tem nie nasyca się łakomstwo ich chciwe. Bo gdy już skrzydła podnieść na powietrze mają, 
Moc ich ginie: ciężary liter przeszkadzają, 
I muszą je upuszczać w wodę niezbrodzoną Z pamięcią, w niepamięci rzecznej pogrążoną. 
Między tak wielą ptastwa dwaj łabęciów było, 
Ktorem łup i korzyść tę w pysk też chwytać miło, A co w swe nosy biorą, to oba bezpiecznie Precz biorą i chowają bez przeszkody wiecznie. Tak przeciwko złej wolej starca upartego Zostaje u nich, co on do wiru bystrego Ciskał, lecz insze wszystkie zarazem przezwiska Zapomnienie pożera, wyrzucone z blizka. 
Sanie cnoty bieludinjch ptaków to sprawują, 
Iż wolno pod obłoki z swemi ulatują, 
Skąd zaś pobliżu rzeki na pagórek mały Spuszczają się, kościółek gdzie jest okazały. Miejsce to poświęcone snać nieśmiertelności, 
Które nimfa jakaś ma w swojej opatrzności, Ta, z ochotą wyszedszy, z pysków bierze one Od łabęci imiona, w kruszcach wydrożone, 
I zawiesza w pośrzodku kościółka ślicznego, 
Przy obrazie, który beł z kamienia gładkiego, Zawiesza, a ta praca bywa tak szczęśliwa, 
Że ich pamięć na wieki zostaje tam żywa. Ktoby beł ten staruszek, czemu imionami Karmił najbystrszą rzekę i z jej głębinami? 
Co ptacy znaczą różni: szarzy, czarni, biali? 
Dlaczego się do kruszcu z krzykiem uprzedzali? 
Więc pagórek, z którego piękna dziewka schadza, 
A odbieraniem przezwisk łabęciom wygadza? 
Chce Astolf dusznie wiedzieć i pyta swojego Po wodnika, ten zaraz mówi tak do niego: Wiedz, iż się nic na świecie nie dzieje takiego, Coby znaku tu u nas nie miało swojego. Ledwie się liście ruszy na waszej nizkości, A my już w pierwszej wiemy o tem wysokości, Choć różniejszem sposobem: ten, co broda jego Suche piersi okryła do pasa samego, Podobieństwo roboty takiej odprawuje, Z którą się czas najprędszy u was popisuje. Nożycami ostremi nici ustrzyganie Tu od Park u was z duszą ciała jest rozstanie, Po którem mielibyście wieczną sławę pono Spraw swych na ziemi, choć z niej przez śmierć was wymkniono, Lecz jej nie dopuszczając róść, czas lekko ściera, A tu zasię niepamięć w tej rzece pożera. Bo ten starzec, jak widzisz, już w wiecznem milczeniu Pogrążywszy ją, szkodzi ludzkiemu plemieniu. A jako tu sępowie i kawki z krukami Z inszem ptastwem nad temi wiszą głębinami, Pilnując, aby z wiru mogły smrodliwego Wyrwać jaśniejsze kruszce z imionami jego, Tak na waszej nizkości zwodnicy, błaznowie, Łgarze, pochlebcy, co ich szanują panowie, Mażą imiona wielkie i sławę do szczęta, Gdy dobrzy w cieniu kędyś siedzą niebożęta. Co cięższa, są dworzany u nich przedniejszemi, Iż na złe pozwalają, iż trzymają z niemi, Dotąd w łasce pływając, póki sprawiedliwa Nici Parka i tego i tych nie urywa, Szalbierze najbrzydliwszy, gnuśni, lekcy, podli, Urodzili się na świat, aby godnych bodli Najadowitszem kłamstwem, a swój brzuch niesyty Tuczyli, pański jedząc obiad znamienity. A jako z chęcią biali łabęcie oddają Całe imiona, których w Lete nabywają, Tak dobrzy poeto wie wierszami swojemi Bohatyrom zaginąć nie dają na ziemi. Trzykroć, czterykroć mądrzy królowie, hetmani, Jeśli od nich godni są ludzie szanowani Kształtem Augusta, bo go oni uczynili Wiecznem i z niepamięci głuchej wyzwolili. Rzadko, o jako rzadko poetę dobrego Najdziesz teraz, rozumu co jest subtelnego: Niebo samo tak każe, niebo uradziło, Aby godnych niewiele tu na ziemi było, Dla panów najłakomszych, co za chciwośdami Udawszy się, wielkiemi gardzą dowcipami, Gardzą i cnotę cisną, aby wywyszszali Hultajów, których się dziś obrońcami zstali. Zaślepieni, 
Astolfie, od Boga dla tego, Straciwszy całą mądrość rozumu ostrego, Iżby z śmiercią ozdoby wszystkie ich ustały, Które za poezyą na wieki trwać miały, Niegodni są abowiem przez swe liche cnoty, Wydzierstwa, zabijania, wszeteczne roboty Słodkiej sławy, choć ci też mało o nię dbają: Dość, kiedy przy pochlebcach bezwstydnych zostają Nie beł nigdy tak duży Achilles u Trojej, Nie beł tak doskonały w pobożności swojej Zdrajca Anchizyades, 
Hektor, 
Troil śmiały, Aleksander serdeczny, 
Hannibal zuchwały, Przydano jem coś więcej, przydano dlatego: Byli dobrodziejami poety wielkiego. Miała godność zapłatę, nauka swoje dary: Miasta, zamki a podczas i boskie ofiary. Nie beł tak Oktawian dobry i łaskawy, Choć nauczony Maro pisał jego sprawy. Wszystko to wdzięczność pańska sprawiła z hojnością, Zaczem on darowan też jest nieśmiertelnością. Ktoby beł brzydkie zbrodnie wiedział Neronowe, Kto późniejszych cesarzów wszeteczeństwa nowe? Nie umieli szanować, ani czynić sobie Przyjaciół z mądrych ludzi w najmniejszem sposobie. Homer Agamemnona i z jego Grekami Uczynił, 
Trojany lżąc mężne, zwyciężcami, Cnotą, wiarą małżeńskiej ozdobił czystości Penelopeą i jak najprzykrszej trudności W zalotach od rozmajtych mężów doznawała, Póki męża w królestwie sierocem nie miała. Prawdy szukaj: wnet doznasz, iż Troja zwalczyła Greków, a ta przeciwnie mniej cnotliwa była. Z drugiej strony słuchaj zaś, jako złupił onę Niesprawiedliwie Maro z cnoty jej Dydonę, Choć na swoje uczciwe tak się oglądała, Iż dla niego śmierć obrać straszliwą wolała. Nie beł jej przyjacielem: tu tego przyczyna, A przecię przy niej został grzech, przy niej i wina. Ty się nie dziwuj, iże słowy szerokiemi Chwalę pisma: pisarzem sam byłem na ziemi. I słusznie Chrystusowi dziękuję mojemu, Iż nie użyczył takiej mądrości drugiemu, Której tysiącletni wiek i śmierć zazdrościwa Nie popsuje, póki świat, będzie trwała żywa. Lecz tych złych czasów ludzkość, iż wrota zamyka Uczonem, to mię boli, to mi serca tyka, Bo choć kołacą do nich, wyschli i zgłodzeni, Z swą sromotą bywają szpetnie odrzuceni. Cóż za dziw, jakom wspomniał niedawno przed tobą, Że cnota ginie u was i z swoją ozdobą. Mało godnych uczonych, coby ją chwalili: Niemasz baczenia na nie, niemasz, skądby żyli. 
Tak rzekł Chrystusów uczeń, 
Jan błogosławiony, 
Srogiem na twarzy jasnej ogniem zapalony, Z oczu płomień wynikał, lecz zasię wnet jego Śmiech luby uweselił Astolfa dobrego. Ale już niech zostaną tu oba tem razem, Ja chcę gdzie indziej od nich poskoczyć zarazem I udać się z pierwszego w nasz niższy kraj nieba: 
Do pięknej bohatyrki wrócić mi się trzeba, 
Którą zawistna miłość do żywego kraje I srogie w pół wnętrzności biednych rany daje. 
Wiecie, żem ją zostawił tam, gdzie trzej królowie Zbici od niej kopią przy zamkowym rowie, I jako do kasztelu wieczora późnego Przybywszy, słyszała wieść dobrą od swojego Gospodarza, który jej o bracie rodzonem Powiedział, iż Agramant od niego zwalczonem. 
Zaraz strapiona dziewka, zaraz umyśliła, 
Skoroby swe jutrzenka ognie zapaliła, 
Do Prowence obrócić, bo Rugiera swego Spodziewa się oglądać w Arii dnia którego. Jedzie najprostszą drogą, myśli w onej dobie O swych zapałach: alić ujrzy przeciw sobie Wdzięcznej twarzy dziewczynę, na koniu siedziała Bieluchnem, twarz i oczy zapłakane miała, 
Wzdychaniem wiatry miesza, wszystka zamyślona, 
Głowa ku ziemi na dół jakby pochylona: 
Ta to jest, co na moście Brandymarta swego Zostawiła w więzieniu u króla dzikiego. Po wszystkich biedna dziewka krainach szukała Bohatyra skądkolwiek, coby z niego miała Pomoc w nieszczęsnym razie przeciwko srogiemu Pohańcowi, który wziął wolność jej miłemu. 
Tę smutną Bradamanta jako prędko zoczy, 
Do smutnej w bystrem biegu zarazem poskoczy I ludzko ją pozdrowi, pyta, czemu swemi Oczyma na dół patrzy tak zapłakanemi. Wzniosła wzrok Fiordylizi, zda się jej, że mówi Z rycerzem, co może być zaraz pogotowi Potrzebie jej, powieda o przeszkodzie drogi U mostu, na którem król mieszka z Sarce srogi, 
Jak jej małżonka wydarł sposoby chytremi, 
Nie mocą, nie siłami, zdrajca, bojowemi, 
I jako już niejeden został w sidłach jego, 
Nie mogąc nigdy minąć mostu wąziuchnego. Potem mówi: Jeśli jest męstwo takie w tobie, Jaką piękność po twarzy znam i po osobie, Zemści się, namężniejszy rycerzu, mojego Żalu, wróć mi, bo możesz, męża straconego! Zemści się, abo dodaj takiej, proszę, rady, Za którą wetowaćbym mogła przykrej zdrady, Bohatyra nalazszy gdziekolwiek takiego, Coby pohańca drzewem zrzucił z mostu jego. Uczynisz to nie jako z wrodzonej ludzkości, Co wielkiem ludziom, wielkiej przystoi śmiałości, Ale nadto oświadczysz te ochoty swoje Rycerzowi, którego szczerych ogniów znoje Stałej miłości grzeją i który cnotami Pod samemi wsławiony został niebiosami. AIe na cóż ta chwała, wielkie dzieła jego Na kształt Febusa świecą w południe jasnego? Wspaniała Bradamanta, której zawsze było O krzywdę i zelżywość słabszych bić się miło, 
Z chęcią pozwala, prosi, aby ukazała Most tyrański, na którem strata ją potkała, 
Tem barziej, tem ochotniej, im prędzej myśliła Desperatka serdeczna umrzeć, tak zraniła Miłość śmiertelnie duszę jej, iż lekce waży Najstraszliwsze potkanie, najprzykrzejsze razy. Co moje zmogą siły łagodnemi słowy Mówi jej na usługę twą jestem gotowy. Czynić dla ciebie despekt twój każe mi wiele: Pójdę, nadobna dziewko, do tych mostów śmiele. Wzruszyłby twój żal słuszny kamienne wnętrzności Dla tego, żeś jest z szczerych złupiona miłości. Ale to dziwy jakieś: zaż nietrudno z wielu: Obrać jednego, coby kochał w przyjacielu? Trudno obrać mężczyznę: zawsze odmienności, Zdrad pełni! Po tej mowie z głębokich wnętrzności Jak najcięższe westchnienie w obłoki puściła, 
Iż najsroższą do żalu lwicęby wzruszyła. 
Potem jedzie z nią żartko, aby dnia drugiego Przybyć mogły za czasu do mostu srogiego. 
Stanęły tam, straż woła i trąbką królowi Dają znać, aby witał i rad beł gościowi. Jako ich prędko dojrzał, woła haniebnemi Głosy, iż jem rękami wnet utnie własnemi Szyje, jeżeli z dzielnych wprzód nie zsiadszy koni, 
Zbrój z grzbietów swych nie dadzą i od boków broni, Bo on je chce zawiesić u grobu wielkiego, 
Aby ubłagał ducha błogosławionego. 
Bradamanta, iż wszystkę sprawę już wiedziała, 
Z gniewem Sarracenowi w skok odpowiedziała: O, wściekłem, rozbójniku, jadem zapalony! Jam umyślnie, nie wątp nic, przybyła w te strony, Abym ci ukazała, że ty masz krwią swoją Omyć to, co złą ręką popełniłeś swoją. Tyś zabił: czemuż karzesz, zdrajco, niewinnego, Kochane biorąc zdrowie, konie, zbroje jego? Milsza ofiara, wierz mi, temu ciału będzie, Gdy z rąk mych twoje brzydkie swej duszy pozbędzie. I tuszę ja, że wdzięczniej przymie pracę moję Duch jej dobry, gdy szyję utnę dużą twoję. Bom taką, jaką ona kiedyś panną była, Jej krzywda tu w te strony biedz mię przymusiła. Mam chęć, mam serce mścić się, lecz wprzód uczyniemy Postanowienie z sobą, nim się bić będziemy: Ty, jeśli mię pożyjesz i dokażesz tego, Wsadzisz, jako i drugich, do kasztelu swego. Jeśli zaś Bóg życzliwszy mnie będzie, jak wierzę, I nad tobą zwycięstwo chwalebne odzierzę, Zaraz konia masz mi dać i te jasne zbroje, Któremi otoczyłeś harde ściany twoje, Więźnie wszystkie wypuścisz, swobodą darujesz, Których przykrem więzieniem niewinnie mordujesz. Słuszna mówi Rodomont ale z tych żadnego Nie mam tu: do królestwa odesłałem mego. Do Afrykim ich posłał, jednak obiecuję Rycerskiem słowem, na co i rękę daruję, Stawić tu, jeśli z konia twojego zrzucony, Czarnej ziemie się dotknę, ty zaś z drugiej strony Na swojem się osiedzisz i wygrasz surowy Pojedynek, rzeczą się pobiwszy, nie słowy. Miesiąc to jeden sprawi: poślę ja rączego, Aby z Algieru przywiódł co do namniejszego. Lecz jeśli z konia chyżo ty będziesz zrzucona, Bo przystojniejsza tobie pilnować wrzeciona, Ja nie pragnę tak zbroje, jako chwały z ciebie, Którą snadno w panieńskiej otrzymam potrzebie: Anielską gładkość, coć jej użyczyły nieba, I przeraźliwe oko, włos złoty dać trzeba. Albo cię, wdzięczna dziewko, bez bitwy daruję Polem, bo już urody twej kształtnej żałuję. Bo tak jest niezrównana moc moja i siły, Jakie w żadnem rycerzu na świecie nie były. Zaczem wstydu nie będziesz stąd miała żadnego, Choć od mojej kopiej z konia spadniesz swego. 
Rozśmiała się, lecz z gniewem śmiech beł zjednoczony, 
Serdeczna Bradamanta, słysząc słowa ony, 
I zaraz bojca dawszy w bok swemu koniowi, 
Biegła z drzewem złożonem przeciwko Maurowi. Nieleniwszy Rodomont Frontyna dzielnego Zwarł mocno z drugiej strony mosteczka długiego. 
Bieży, tęten, co deszczki źle zbite dawały, 
Głuszył wszystkich, o bliższe wstrącając się skały, 
Barziej, kiedy kopią król złotą trafiony, 
Spadł z konia, choć w rycerskiem rzemieśle ćwiczony. 
Na huk głosu góry się, lasy odezwały, 
A ten dużemi członki most zastąpił cały. Zaledwie Bradamanta ma rozpędzonemu Miejsce dziwne, węziuchne koniowi swojemu, Z niebezpieczeństwem zdrowia niemałem swojego O włos w rzekę nie wpadła do wiru wściekłego. 
Ale Rabikan z wiatru, z ognia urodzony Po samem kraju żartko deszczki przeszedł onej, Nie dziw, bo tak z młodu beł w ćwiczeniu surowem, 
Iż snadno i po tylcu biegać mógł mieczowem. Skoczy na zad do niego dziewka urodziwa I z najweselszą twarzą takich mów zażywa: Teraz snadno rozsądzisz i sam powiesz szczyrze, Kto wygrał, o najduższy kiedyś bohatyrze! Ten przemówić nie może słowa najmniejszego, 
Lubo nie chce, strętwiały od wstydu wielkiego. 
Gryzie się, serce żale ciężkie przeraziły, W oczach mężnej panny tkwią niezrównane siły. Potem z ziemie cicho się jął podnosić smutny, 
A twarz przykrego sromu płomień grzał okrutny, Zrzucił tarcz, szyszak jasny, szablę od dużego Boku co w skok odpasał najtwardszą swojego, 
Zbroję zerwał gwałtownie, to wszystko o skały Roztrącił, a wzrok gniewem i skronie pałały. 
Więc żeby dość uczynił słowu rycerskiemu, 
Po więźnie jechać kazał zaraz z swych jednemu. Sam biegł wciąż i nic o niem nie wiemy inszego, jedno, iż wszedł w jaskinią u lasu jednego. 
Tem czasem Bradamanta na cmyntarzu onem Przypatruje się zbrojom, wszędzie rozwieszonem, 
Czyta pisma nad niemi, a którą poznała Z rycerstwa Karłowego, zdjąć prędko kazała, Pogańskiem daje pokój, wszystkie zostawuje, 
Do inszych wkoło onej wieże postępuje. Prócz tej, co była syna Monodantowego, 
Widzi Sansonetowę, trzecią brata jego, 
Olwierowę, ci wszyscy Orlanda szukali I razem króla z Sarce w sidła powpadali. 
Samych w prawdzie nie było: dwiema przed tem dniami Do Algieru z swemi ich odesłał sługami, Te mężna dziewka z ściany wysokiej pobrała I na wieży schowawszy, zamknąć rozkazała. Miedzy temi widzi też zbroję tam jednego Dziwnie piękną robotą króla pogańskiego, 
Który za Rodomontem biegł dla Frontalina I złupion, jako drudzy, został tu chudzina. 
Okrólu to cyrkaskiem powiedam wam, który Po dość długiem błąkaniu przez pola, przez góry Przyszedł do mostu, aby konia wziął własnego, 
Lecz pozbeł za jakiemsi nieszczęściem drugiego. Tak pieszo i bez zbroje poszedł, wypuszczony, 
Z niebezpiecznego mostu z żalem w swoje strony. 
Bo Rodomont każdemu, lub młody lub stary, 
Wolność dawał, jeśli beł tej, co on, wiary, 
Prócz tego, iż się wracać już na zad nie śmieli W obozy dla despektu, co od niego wzięli, j Wstyd ich kłół: że go stłuką, wszyscy się chwalili, 
Kiedy przeciwko niemu od swych wychodzili. Umyślił tedy nowa chęć go jakaś grzała Kochanej dziewki szukać, która niem władała, Bo wiedział albo słyszał, nie wiem tam, od kogo, 
Iż do państwa jechała z nowożenią swego. 
Zaczem miłość go gwałtem bodła przeraźliwa Po niej biegł, choć nie była przy niem dusza żywa, Obrócił krok do drogi świeżo bitej, nowej, 
Ja też do córki idę znowu Amonowej. Kiedy tak poganina złego okróciła, 
Wiadomy okoliczny kraj wnet uczyniła Przez listy, potem dziewki pyta utrapionej, 
Co do mostu i wieże z nią przybyła onej, 
Gdzie się obróci stamtąd. 
Ta zlawszy hojnemi Twarz łzami odpowieda, skłoniona ku ziemi: Najmniejszego dotąd mieć nie będę pokoja, Aż się dowiem gdzie rozkosz i pociecha moja. Do Arie pojechać wolą, stamtąd zasię Nalazszy łódkę jaką, co w najkrótszem czasie Ku Afryce przez morze prostowaćbym chciała, Abym się o małżonku mem gdzie dowiedziała. Tysiąc sposobów, tysiąc śrzodków szukać będę, Aż go najdę, oglądam, do niego przybędę. Bo jeśli to są plotki, co Rodomont tobie Powiedział, pewnie umrę i zadam śmierć sobie. Ja z tobą Bradamanta ludzka do niej rzecze Pojadę nieco, bo żal i ból mię twój piecze, Jeśli chcesz i do Arie, kędy z chęci swojej Aza i ty cokolwiek dla miłości mojej Uczynisz, spytawszy się o rycerzu jednem, U króla Agramanta w łasce niepośledniem, Temu chcę, gdy go ujrzysz, abyś dała tego Konia, com dzisiaj zbiła Sarracena z niego, Przydawszy to, iż rycerz jakiś doświadczony Umyślnie tu dla ciebie w te przybieżał strony, Chcąc to ludziom i światu ukazać wszystkiemu, Żeś, zdrajca, wiarę złamał, obiecaną jemu, Za co do pojedynku abyś się gotował, Ludzcejszy, koniać tego przysłał i darował. Ty miej tarcz pogotowiu, szyszak, szablę, zbroję, Bo idzie o twe zdrowie, o uczciwość twoję. Powiesz mu to, proszę cię, jeśliby co więcej Chciał wiedzieć, pódziesz z jego pokoju co pręcej, Nic nie mówiąc. 
Wnet na to dziewka utroskana Odpowiada: Twej wolej wszystkam ja oddana. Rozkaż, o najmężniejsza bojowniczko moja, Coć się podoba, bom ja niewolnica twoja, Zdrowie me dam dla ciebie. 
Wtem Frontyna bierze, 
Którego Bradamanta poleca jej wierze. Tak mówiąc, jadą wespół nadobne dziewczyny, 
Przykrych oszukiwając zapałów godziny. 
Przyjechawszy do Arie, 
Bradamanta swego Zastanowiła konia u wału miejskiego, 
Gdzie morze brzegi tłucze, a straszliwe wały Z haniebnem grzmotem wody najsłońsze mieszały, 
Ażby czas Fiordylizi dosyć wczesny miała Do oddania Frontyna, co mu go posłała. Bezpiecznie piękna dziewka do wzwodu samego Jedzie, a w bramie z sobą wziąwszy świadomego, 
Przybywa w stanowiska rączo Rugierowe I poselstwo zarazem sprawuje surowe. 
Potem najdzielniejszego Frontyna oddała, 
Ażeby się już więcej tam nie zabawiała. 
To sprawiwszy, nie czeka żadnych odpowiedni, 
Śpieszno do konia idzie i już na niem siedzi. Rugier, w myślach głębokich wszystek utopiony, 
Dziwuje się, zdumiewa na powieści ony: 
Kto go wyzywa, kto jest poselstwem tak srogiem Groźny, a kto zaś ludzki upominkiem drogiem? 
Kto mu na oczy wiarę wymiata złamaną? 
Przez kogo to ta zdrada ma być pokaraną? 
Nie wie, rozdwojony jest ani się spodziewa, 
Aby to Bradamanta, co się nań tak gniewa. Podejrzenie na króla ma z Sarce dla tego, 
Iż z niem niedawno boju kosztował przykrego. 
Lecz aby kiedy wiary nie dotrzymał jemu, 
Nie czuje się, 
Bogu to zlecając samemu, 
Chocia po kilka razów swary spólne mieli I krwawe rozpierania czynić z sobą chcieli. 
Tem czasem najpiękniejsza żołnierka z Dordony Wyzywa i trąbi w róg, złotem oprawiony. Dano znać Marsylemu i Agramantowi, 
Iż rycerz nieznajomy ku pojedynkowi Co przedniej szych pragnie mieć. 
On na Serpentyna Kinął, któremu wojny były nie nowina, Do tego jasną zbroją wszystek beł okryty, 
Miecz hiszpański u boku wisiał jadowity. 
Wsiadł na koń, wziął kopią, młodzi, starzy, mali Szli na mur, aby na bój straszliwy patrzali. Skoczą żartko do siebie, lecz z siodła swojego Serpentyn zaraz wypadł od grotu złotego, Koń do miasta obraca nogi nieleniwe, 
Tak rączo, jakby skrzydła u nich miał pierzchliwe. 
Ale go Bradamanta dobra zatrzymała I do rąk sarraceńskich przywiódszy, oddała. Wsiądź mówi a odemnie proś króla swojego, Aby tu wysłał w pole nad cię mężniejszego. Agramant taką ludzkość i mało słychany Postępek widząc, z swemi zdumiewa się pany, Wychwala bohatyra, który po wygranej Gniewom wodze i żądzy ujął niebłaganej. 
Bo choć jej własny mógł być zwykłem prawem wojny I koń i sam, co z niego spadł, bohatyr zbrojny, 
Obom wolność darował. 
Tem czasem do swego Hiszpan króla przyszedszy, mówił o drugiego. Wnet z Wolterny Grandoni, pychą uniesiony, 
Prosi, aby beł po niem w pole wyprawiony. 
Pozwala król, ten zaraz z ochotą wypada I łając Bradamancie, duże drzewo składa. Wielka ludzkość, ktośkolwiek, nie pomoże tobie, Gdy cię zbiwszy, poimam na tej krwawej próbie, Abym szyje swą ręką nie miał uciąć twojej, Jeżelim dobrze świadom z mocą siły mojej. Odpowiada mu dziewka: Grubiaństwo takie, Z chłopskiemi obyczajmi co ty masz jednakie, Nie wymoże, abym ja z wrodzonej ludzkości Twojej się sprzeciwiła nikczemnej wściekłości. Raczej życzę, jedź na zad do wojska wielkiego, Póki nie stłuczesz ziober, z konia spadszy swego. Jedź, a powiedz, iż namniej ciebie się nie boję: Lepszy niechaj wyjadą, dla których tu stoję. Uszczypliwa przymówka serce uraziła W poganinie i ogniem gniewu zapaliła. 
Wzrok mu krwią bleszczy, jadem źrzeńce ma pijane, 
Obraca, nic nie mówiąc, drzewo hartowane Ku Bradamancie prosto. 
Ta też z drugiej strony, 
Grot złożywszy kopiej złoty ustalony, 
W pół tarczy Sarracena trafiła hardego, Ten lecąc, nogi w niebo wzniósł z razu tęgiego. Konia potem, gdy już, już ucieka, porwała I za wodze ująwszy, do rąk podawała. Lepiej było poselstwo mówi sprawić tobie, Jakom upominała, niż stłuc boki sobie. Wsiadajże, a powiedz tak, proszę cię, królowi, Aby najdzielniejszemu kazał rycerzowi Stawić się, który męstwu porówna mojemu I sławę towarzystwu przywróci waszemu. Ci, co po murach białych i basztach siedzieli, 
Aby chciwe potkanie z obu stron widzieli, 
Jeden drugiego pyta, ktoby beł ten nowy Bohatyr tak serdeczny, ludzki i surowy. 
Iż jest Rynald, snadno się drudzy domyślają, 
Brandymarta niektórzy zaś być powiadają, Bo przypadek nieszczęsny grabie szalonego Wiadomy beł i w śrzodku wojska pogańskiego. Trzecie potkanie aby syn mógł mieć Lanfuzy, 
Życzą wszyscy, bo serce, moc, 
Gradyw mu służy. 
Nie wymawia się i on, choć też mniej się śpieszy: 
Spadniejnie go pierwszych dwu bynajmniej nie cieszy. 
Atoli, dobry żołnierz, nie tak przecię stroni, 
Aby do staj niej iść w skok nie miał, gdzie sto koni Opatrowano własnych jego, miedzy temi Obrał najprzedniejszego z obroty gładkiemi. I wypadł zaraz w pole, gdzie dziewka czekała. 
Którą on wprzód, ona go potem pozdrawiała, 
Mile mówiąc: Proszę cię, z rycerskiej ludzkości Podaj twoje do mojej imię wiadomości: Pragnę wiedzieć, coś zacz jest. 
Ten się wiele prosić Nie daje, odpowieda i czyni jej dosyć. Z chęcią mówi mu znowu z chęcią przymę ciebie, Choćbym inszego w tej mieć wolała potrzebie. A kogo? spyta Ferat. 
Odpowieda ona: Zgadni, wszak dzielność jego u świata wstawiona. Bo i mnie, jako widzisz, wielkie jego dzieła Przymusiły, tem drogę w ten kraj przedsięwzięła I o żadną na świecie rzecz barziej nie stoję, Jeno, abym skruszyła swe drzewo o zbroję, O zbroję Rugierowę. 
Ledwo domówiła, 
Najpiękniejszą twarz wstydem wdzięcznem zrumieniła. Znowu Ferat rzekł do niej: Niechaj szczęścia tego Dziś doznam, żebym męstwa mógł być godny twego. Raz skoczywszy, rozsądziem snadniusieńko sami, Kto w rycerskiem potkaniu lepszy miedzy nami. Jeśli mi się to przyda, co inszych potkało, Dopiero przydzie tobie poczekać tu mało, Aby niesławy naszej i mdłych sił poprawił Ten rycerz, co chciwości takiej cię nabawił. Gdy z Feratem serdeczna dziewka rozmawiała, 
Niebieskiej twarzy gładkość z hełmu ukazała. 
Patrzy Hiszpan i już jest na pół zwyciężony, 
Ostrych miłości strzałą w serce ugodzony. 
Milczkiem sam w sobie mówi: Prze Bóg, co za dziwy! W ludzkiem ciele anioł to z raju jest prawdziwy! Jeszcze kopia jego tarczy mej nie tknęła, A już mi oczu wdzięcznych jasność wzrok odjęła! Potem według zwyczaju z drzewem się rozwiodła I Ferata uderzy tak, iż wypadł z siodła, 
A konia uchwyciwszy, gdy ten z ziemi wstaje, 
Łaskawa bohatyrka w ręce mu podaje. Weź mówi lecz chciej pomnieć obietnicę twoję, Mów Rugierowi, iż tu ma ukazać swoję Moc z sercem. 
Ferat jedzie do swych, zawstydzony, 
Powiedając, iż Rugier w bój jest zaproszony. Rugier dotąd nic nie wie, w sobie się dziwuje, 
Kto go wyzywa, kto go w pole potrzebuje. 
Wesoły jednak i już zwycięstwa wielkiego Pewny, zbroję z kruszcu wdział najwyborniejszego. 
Nie trwoży go bynamniej, choć jednej godziny Miał do strachu z zbicia trzech z siodeł trzy przyczyny. 
Jako na plac wyjechał i co się z niem działo, 
Odpoczynąwszy, pióro będzie wam pisało. 
Koniec pieśni trzydziestej piątej. 
XXXVI. 
Pieśń trzydziesta szósta Argument Gdy srogi pojedynek Bradamanta z swoją Czyni nieprzyjaciółką, jasną błyszcząc zbroją, 
Obie wojska w zapędzie wielkiem się potkały I krwie szarłatnej przykre zdroje wylewały. 
Rugier z kochaną dziewką na stronę uchodzi Dla rozmów, lecz je przerwać Marfiza jem godzi. 
Wtem usłyszą głos jakiś z grobu kamiennego, 
Który ją czynił siostrą Rugiera dobrego. 
Allegorye W tej pieśni trzydziestej szóstej przez osobę Marfizy, 
Bradamanty i kuriera znać się daje, iż wszelakie podejźrzenie, choć często dobrą przyjaźń w gniew, miłość w chciwy pomstę obraca, przecię Bóg i osobliwa łaska jego taką poda snadno okazyą, iż się prawda odkrywszy, do pierwszej miłości niezgodliwe przywiedzie serca. . 
Skład pierwszy Tak musi być, jeśli kto serca wspaniałego, 
Iż poszedł z najstarszej krwie domu przedniejszego, A co od przyrodzenia wziął i od nałogu, 
To zachowa do śmierci ostatniego progu. 
Tak musi być inszemi znowu zaś sposoby, 
Iż serce grubiańskie swą złość każdej doby Ukazuje ani go oduczysz krnąbrności Do samego ześcia stąd w dojrzałej starości. Ludzkich postępków częste bywały przykłady Miedzy dawnem rycerstwem, twojemi pradziady, Lecz ich gdzie indziej niemasz: wszyscy tyrańskiemi Pomazali swe serca dziełami brzydkiemi W tej wojnie, 
Hipolicie, coś ją miał, wiesz kiedy, 
Gdyś kościelne znakami natknął ściany wszędy, 
Piętnaście galer wziąwszy oraz Wenetowi, 
Których z korzyścią swemu zwierzyłeś portowi. Wszystkie nieprzyjaciela okrucieństwa twego Przeszły złość Turka, 
Maura, 
Gety okrutnego, 
Nie z woląć to, trzymam ja, 
Wenetów, bo oni Stróżami praw, ludzkości są postanowioni: 
Najemny żołnierz srogi ręce jadowite Rozciągnął na twe państwo żyzne i obfite. 
O, jako siła ogień miast pięknych splundrował, 
Któreś dla swych pożytków i uciech zbudował! Głupia pomsta, bo jeśliś ich Padwie dobywał Z cesarzem, wielkiej zawsze skromnościś zażywał. 
Wszystek świat wie, iż jedno twe staranie było, 
Aby żołnierstwo bogactw cudzych nie ruszyło, Ognia zaś jakeś bronił wszystkiemi siłami, 
Tuszę, nieprzyjaciele powiedzą to sami, Często zapalone wsi, miasta swą osobą Gasiłeś z tej ludzkości, co urosła z tobą. Ale zamilczę o tem ani powiem onych Postępków, okrutnością takową zelżonych, Ten wspomnię, co wyciśnie łzy z najtwardszej skały, 
Bo tak żałośliwego wieki nie widziały. 
Tego dnia, gdyś na wojnę krew swą wyprawował, 
Aby przy niej lud mężny twój Marsa probował, 
Za nieszczęściem wojska ich tam się wprost udały, 
Kędy nieprzyjacielskie mocny obóz miały. Jako kiedyś z Eneą Hektor urodziwy W śrzodek greckich naw wpadał, prędkiej pomsty chciwy, 
Tak Herkul z Aleksandrem, serdeczną wzruszeni Śmiałością, jadą na nich, oni wylęknieni Uchodzą, na zasadki przywodząc zdradliwe. 
Ci, przed wszystkiemi konie puściwszy pierzchliwe, 
Lecą w przód, aż nakoniec tam, nędzni, wpadają, 
Gdzie pomocy od swoich najmniejszej nie mają. Ferrufin przecię uszedł, Herkul poimany Sercu biednego ojca srogie zadał rany, 
Kiedy staruszek patrzył oczyma smutnemi, 
Jak syna okrywano szablami ostremi, 
A potem związanemu, zdjąwszy szyszak lity, 
Kazano, aby miecz wziął głowę jadowity. 
Dziw, żeś, nieszczęsny ojcze, z widowiska tego Nie wytchnął wespół z synem ducha ostatniego! Srogi nieprzyjacielu! gdzieś nawykł tej złości? 
W Scytyej rzeczesz gdzie są wszystkie okrutności? 
Wątpię, bo i poganie więźnia związanego, 
Broń mu samę odjąwszy, chowają żywego. 
Iż ojczyzny ratował, to cię uraziło? 
O słońce, jakoś w ten czas na ten grzech patrzyło! 
Przeklęty wieku, coś tak Atreusów siła Narodził, a ludzkość ci z dzielnością niemiła! Uciąłeś serdecznemu głowę młodzianowi, 
O którego dzielności późnemu wiekowi Słodka napisze sława w ten kraj, kędy wschodzi Płomienisty Apollo, i w ten, gdzie zachodzi. 
Rozkoszne jego lata, twarz pełna wdzięczności Odejmowały dzikie Gigantom srogości: 
Ty, okrutniejszy nad nich, zły, nieuproszony, 
Przeszedłeś Polifema, krwawe Lestrygony! Takowego przykładu miedzy dawniejszemi Nie najdziem, upewniam was, ludźmi rycerskiemi. 
Ich jedyne staranie po wszystek czas było Tak z inszemi poczynać, jako samem miło. 
O zacna bohatyrko! słusznie twemi tory Ludzie mężni iść mają, biorąc z ciebie wzory, Jaka ludzkość: oddajesz Sarracenom konie, 
Z którycheś ich zrzuciła z kopią w obronie! O tej nadobnej dziewce jużeście słyszeli, 
Jako razy najtęższe od jej drzewa wzięli Trzech Hiszpanów i jako zwyciężca łaskawa Dzianety, z których zbici, sama jem podawa, 
Grandoniego z Wolterny, 
Ferata dzielnego I Serpentyna prosząc, by do niej czwartego Rugiera, co nań chętkę ma, zaraz wysłali, 
A rycerską jej wiarę w tem swą pokazali. Przymuje pojedynek Rugier odważony, 
Hełm, bo już we zbroi beł, wdziewa doświadczony. 
Po wojsku zaś szerokiem to szemranie było, 
Co żywo żołnierza znać nowego życzyło, 
Który tak najstraszniejszem dobrze drzewem władnie, 
Iż przednich bohatyrów z siodeł zrzuca snadnie, Wszyscy o niesłychanem męstwie rozmawiają I Ferata, jeśli go zna kędy, pytają. Odpowiada jem Ferat: Wiedzieć pewnie macie, Iż się w mniemaniu znacznie swem oszukiwacie. Nie jest Rynald, 
Brandymart: z wejrzenia wdzięcznego Poznawam, którem widział z hełmu otwartego. Rzekłbym na Ryciardyna, gdyby jego siły Nie wiadome mi dobrze w różnych wojnach były, Siostra bez chyby jego więtszej nadeń mocy, Ale twarz właśnie taką ma, jak on, i oczy. Tak o niej powiedają, że równa mężnemu Dzielnością Rynaldowi bratu rodzonemu, Lecz ja z niebezpieczeństwem doznałem dziś tego, Iż przeszła i Orlanda i Rynalda swego. 
Jako przed wschodem słońca ślicznie się rumieni Złota zorza, gdy czarne światło w mroki mieni, 
Tak Rugier, słysząc słowa nad mniemanie ony, 
Drży wszystek, spłonął wstydem, stoi zapomniony. Niespodzianą w pół serca nowiną przebity, 
Kędy kochanej dziewki obraz ma wyryty, 
Pała ogniem miłości wewnątrz, a mróz srogi Kości objął, co jakieś wzbudzały go trwogi, Trwogi, które gniew przykry zaraz w niem zgasiły, 
A miłość samę tylko w piersiach zostawiły. 
Myśli, jeśli mu wyniść, czy z sławą niecałą Zostawszy, na inszy dzień bitwę zwlec wspaniałą. Na ten czas i Marfiza niedaleko stała, 
Która do pojedynku chciwość wielką miała, 
W zupełnej zbroi według zwyczaju dawnego, 
Bo i sypiała rzadko bez blachu przedniego. 
Widząc, że się wybiera Rugier, żartko skoczy, 
Chcąc z nowem bohatyrem swej probować mocy, Tuszy, iżby ją chwała zwycięstwa chybiła, 
Gdyby Rugierowi iść pierwej dopuściła. Na konia, jak szalona, wpadła i bojcami Zwiera, prosto tam lecąc, kędy za murami Amonowa nadobna rycerka czekała, 
A po szerokich polach Rugiera patrzała, Serce jej skacze, gniewem, miłością ujęte, 
Myśli, gdzie go uderzyć, aby razy wzięte Od niej mniej mu szkodziły. 
Tem czasem wychodzi Marfiza z brony i swe drzewo składać godzi. Feniksa ma na hełmie jasnem jedynego, 
Podomno uniesiona pychą, a dla tego, 
Iż się za bohatyrkę przednią rozumiała, 
Której męstwu żadna moc porównać nie miała. 
Bradamanta się piękna pilno przypatruje, 
Lecz poznawszy, iż nie jest ten, co go miłuje, 
Zaraz pyta o imię i słyszy chudzina, 
Iż stąd przykrych jej żalów urosła przyczyna, Poznawa dziewkę, co ją, jak ona wierzyła, 
W miłości niecierpliwej chytrze podchodziła. 
Z oczu jej płomień leci, tak ją serce boli, 
Iż umrzeć, niż nie mścić się krzywdy jawnej, woli. 
Obróci koniem, sroga, z gniewami wielkiemi, 
Nie tak dlatego, by ją widziała na ziemi, 
Jako same przepędzić chcąc piersi kopią, 
A z głowy wybić sobie tem melankolią. Od najtęższego razu Marfiza musiała Stłuc się gwałtownie, z konia gdy przykro zleciała, A iż jej, jako żywo, tak się nie przydało, 
Ledwie ciężkie od żalu serce nie szalało. 
Jeno ziemie dopadła, zaraz w mgnieniu oka Najostrzejszej dobywa swej szable od boka. 
Krzyczy druga: Co czynisz? 
Stój! 
Darmo szermujesz Więźniem mojem jesteś już, tem się nie ratujesz. Bo choć zwykłej zażywam z inszemi ludzkości, Z tobą nie chcę: twoje mię odwodzą hardości I grube obyczaje, com o nich słychała Częstokroć, pókim sama ciebie nie poznała. 
Na te słowa Marfiza jady szalonemi Gore, ząb o ząb zgrzyta, tak nieściągnionemi Morze wichry wzruszone burzy się, a skały Z gruntu trzeszczą, kędy ich wściekłe tłuką wały. Z gęby niezrozumiana mowa jej wypada, Bliżej ku Bradamancie z bronią swą przypada, 
Chce lub sarnę lub konia gdziekolwiek ugodzić. 
Lecz ta rączemi skoki umie go uwodzić, 
Potem kopią złotą znowu w nię zawadzi I na piasek żółtawy haniebnie wysadzi, 
Pałając niewymownem gniewem i zazdrością, 
Gryzie ją zdrada srodze z zawistną miłością. Zaledwie się pod koniem Marfiza ujrzała, 
Wstając rączo, mocno ciąć Bradamantę chciała. 
Znowu drzewo hartowne ona na nię złoży I na ziemi trzeci raz szkaradnie położy. 
A choć to Bradamanta dosyć silna była, 
Moc jej Marfizie przecię nie takby szkodziła, 
Aby za każdem razem obalić ją mogła: 
Sczarowana kopia wiele jej pomogła. W ten czas właśnie niektórzy z rycerstwa naszego, 
Gdy się ten odprawował czyn Marsa krwawego, 
Iż w półtoru mil tylko stanowiska mieli, 
Umyślnie dla tej spórki kupą przybieżeli. 
Widząc zwłaszcza tę dzielność, którą ukazował Ich bohatyr, co z kilką pogan się probował, 
Aby jednego wzgarda z jaką zelżywością Nie potkała, przestrzegać chcą z wielką pilnością. Więc dojrzeli z daleka i króla samego, 
Jako do wału z ludźmi przedniemi miejskiego Przybliżał się, żołnierstwu kazawszy drugiemu Niebezpieczeństwu w mieście zabiegać wszelkiemu, 
Sam za przekop głęboki wciąż szedł i za mury, 
Jeśli gdzie jakiej w starszem nie postrzeże dziury. 
Miedzy niemi beł Rugier, co mu ukwapliwa Marfiza z Bradamantą potrzebę przerywa. Zapalczywej miłości ogniem młodzian zjęty, 
Patrząc na pojedynek, chwilę dobrą wszczęty, 
Kręci się, serce z wielkiej bojazni drży jego, 
Świadom męstwa Marfizy niewymówionego. 
Zaczem niepodobna rzecz zrazu mu się zdała, 
Aby kochana jego wygrać dziewka miała, Lecz zaś ujrzawszy, jako szczęście jej zdarzało, 
Zdumiewa się, wesele wzrok opanowało. Potem, kiedy zażarta gniewami srogiemi, 
Nie kończyła ludzkością bitwy, jak z drugiemi, 
Ciężkie z głębokich piersi posyła wzdychanie, 
Jużby nie życzył patrzyć, by mogło być, na nie, W obu się kochał, życzył obiema dobrego, 
Choć różne ma przyczyny, różna miłość jego: 
Tę jako przyszłą żonę serdecznie miłuje, 
Drugiej cnoty i męstwa wrodzone szanuje. I myślił rozwieść spórkę straszną onej doby, 
Jakiemi jeno kolwiek zdołałby sposoby, Ale tem czasem mężna kompania jego, 
Widząc, iż rycerz przodek ma z wojska naszego, 
Skoczą żartko miedzy nie i w skok pomieszali Gniewy ich, a rozeznać, kto wygrał, nie dali, Nie leniwsza, widząc to, chrześcijańska strona, 
Do obrony swojemu z chęcią nachylona. Po obudwu obozach na pomoc wołają: 
Ci w pole lecą, ci się w zbroję ubierają, Swych chorągwi i znaków co żywo pilnuje, 
Trąba wojenne rymy z surmą przyśpiewuje. 
We wszystkie Sarraceny wraz biją muzyki, 
Pod niebem mieszają wiatr głośne końskie kwiki. 
Sercu sława najsłodsza dodaje otuchy, 
Różne głosy, przykry wrzask wydzierają słuchy. Krwawa się bitwa wszczęła, sroga, niesłychana, Już pola nie znać, już krew z piaskami zdeptana Nędzne czyni widziadło: ranni umierają, 
Drudzy do wściekłych robót Marsa przybywają. 
Najmężniejsza zaś dziewka żałuje serdecznie, 
Że jej nie pozwolono pomścić się koniecznie, 
Wzdycha, gryzie się, bystry koń wszędy obraca, 
Aż gdziekolwiek Marfizę z Rugierem namaca. Poznała go po białem orle w tarczej jasnej, 
Gdy miedzy chrześcijany krew lał w kupie ciasnej, 
I strętwiała oczyma patrzy utkwionemi Na twarz najrozkoszniejszą z piersiami kształtnemi, Widzi nieporównaną urodę, wzrok śliczny, 
Co dla niego cierpi ból w sercu ustawiczny, Widzi stan najśliczniejszy, wdzięczne obyczaje I tak jadem ruszona, zaraz sobie łaje: Jaż dopuścić mam, aby te wargi rumiane Dla całowania inszej były zachowane? Ja mam dopuścić, biedna? 
Nie wierz, nie wierz temu: Nie będzie ten, 
Marfizo, panem sercu twemu, Pierwej, niżli od żalu garło dam przez dzięki, Pozbędzie on swojego od mej własnej ręki. Tak wolę, bo sposobem chocia go tem stracę, U podziemnych zaś duchów znowu się z niem zbracę. Więc i pospolite mieć zawsze prawa chciały, Mężobójców dekretem aby zabijały, Ma sam umrzeć koniecznie, kto śmierć drugiem daje: Takie sprawiedliwości świętej są zwyczaje. Co więtsza, ja niewinnie zdrowie dziś dać muszę, Ale on dobrem sądem chytrą wytchnie duszę. Co zabija, niestetyż, ja zabiję tego, A Rugier przyjaciela bezwierny szczerego! Pomóż, o moja ręko, gniewowi słusznemu, Otwórz dziś grotem serce zdrajcy wierutnemu, Co mi rany śmiertelne pod płaszczem miłości Zadaje, pełen figlów, zdrad, obłud, chytrości! Bądź śmiała: widzisz, jako utrapienie moje Śmiechem u niego, śmiechem i łez ciepłe zdroje! Zemści się tysiąc śmierci moich w jednej jego, A pokaż, iżeś wiernem członkiem pana swego! Tak rzekszy, konia mocno zewrze ostrogami, 
Lecz wprzód temi poprzedza natarcie słowami: Strzeż się, o, strzeż się, zdrajco, obłudny Rugierze, Coś słowa nie dotrzymał przysiężonej wierze: Nie dopuszczę, wiedz pewnie, jeśli moje siły Wydołają, abyś beł inszej dziewce miły! Poznał głos Rugier żenin, który miał w pamięci Odtąd, jako miłością pierwszą są ujęci. Zrozumiał i to, czego chce surowa mowa, 
Widzi być słuszne skargi, co je biała głowa Oszukana powtarza, bo według umowy Nie stawiwszy się, rzeczą zdradził ją i słowy. 
Zaczem chce się wymówić, ręką ukazuje, 
Iż jej zwykłem sługą jest, iż z serca miłuje. 
Próżno, bo ta wściekłemi pałając gniewami, 
Hełm spuszcza, z ostatniemi bieży nań siłami. Ten zaś, kiedy ją postrzegł zajątrzoną srodze, 
Swemu w miarę wypuszcza Frontynowi wodze, Drzewo trzyma w bok prawy trochę nachylone, 
Aby ludzkością jady zgasić mógł wzniecone. 
I wskurał, bo jej serce i umysł wspaniały Nie mógł natrzeć na tego, co się zdał nieśmiały Jako blizko przybiegła, pojrzy łagodnemi Oczyma i już nie chce widzieć go na ziemi. Tak drzewa obie skutku nie wzięły żadnego. 
I słusznie, bo już miłość, używszy małego Dzieciny, słodkiem piersi ich poprzebijała Grotem, kiedy dwie serca w jedno złączyć miała. 
Bradamanta, gdy przenieść nie może na sobie Z Rugierem się potykać więcej w onej dobie, 
Czyni dziwy tam, gdzie, wie, najgęstsza potrzeba, 
Które trwać będą, póki kołem pójdą nieba. Raz trzysta uzłoconem drzewem zrzuca z koni, 
Drugi raz jeszcze więcej, żaden się nie broni. 
Sama ona tak straszną potrzebę wygrała, 
Sama murzyński szablą lud wyzabijała. 
Rugier to tu, to owdzie na swem koniu skoczy, 
Aby jej w ciasnem miejscu mógł gdzie zabiedzwoczy, 
Woła: Serdeczna dziewko! patrz, umrę przed tobą, Jeśli mi nie pozwolisz teraz mówić z sobą. Jako południowy wiatr i sople i lody Ciepłem wianiem obraca prędko w mokre wody, 
Harde rzeczki zebrawszy, w najbystrzejszem biegu Straszą, gdy się kra ściera z umarzłego śniegu: 
Tak prośby i lamenty, narzekania smutne Miękczą serce zajadłe, gniewliwe, okrutne, 
Miękczą wnet w Rynaldowej siestrze, a co była Niedawno twardy marmur, ludzką się stawiła. Wprawdzieć mu odpowiedzi tam żadnej nie daje, 
Ale na Rabikanie swem w bok się udaje, Potem nań ręką kiwa, aby do onego Biegł miejsca, gdzie go czeka sama, bezludnego. 
Maluśka szła tamtędy od wojska dolina, 
Którą opasowała pomierna równina, W pośrzodku gaj z cyprysów ciemnych niewesoły, 
Jeno przegrodzon, jakby umyślnie, na poły. W tem lasku beł z marmuru grób wygładzonego, 
Dochodził swą kształtnością drzewa najwyszszego. 
Kto leżał, krótkiem wierszem wydrożone było, 
Snadno się mógł dowiedzieć, komu czytać miło. 
Tam Bradamanta piękna przybywszy, czekała, 
Ale starania wiedzieć, ktoby beł, nie miała. 
Rugier za nią obraca konia i w bok kole Bojcami, aż jej dopadł równiną przez pole. Ale się do Marfizy wróćmy, co wsiadała Już tem czasem na swój koń i chciwie szukała Nieprzyjaciółki, która drzewem ustalonem Zrzuciwszy ją, na błocie odeszła zgęścionem. 
Widzi, kiedy wzrok w stronę bystry obróciła, 
Iż się daleko od wójsk obu odłączyła, 
A Rugier jej dopada, zaczem jest tych myśli, 
Iż umyślnie dla bitwy spólnej znowu wyszli. Skoczy rączo, na prost się za niemi puściła I u cyprysowego lasku dogoniła. 
Jako nie w smak obojgu było jej przybycie, 
Snadno się, choćbym milczał, sami domyślicie. 
Bradamancie skry lecą z twarzy i ze wzroku, Widzi nieszczęsna dziewka podle swego boku Przyczynę wszystkich żalów, bo pewnie, wierzyła, 
Iż Rugierowa miłość tam ją przypędziła. Dopiero rozgniewana swe jady odkrywa, 
Najobłudniejszem znowu Rugiera nazywa, Aza nie dosyć mówiąc o mój zdrajco, tobie Krom oczu ze mnie biednej czynić śmiechy sobie? Czemuż, o wiarozmienny, przed źrzenice moje Stawiasz jeszcze kochania i miłości twoje? Ja chcę umrzeć, wiedz pewnie, ale wprzód dokażę, Że was dzisiaj oboje z słodkich pociech zrażę. To rzekszy, jadowitsza, niż surowej żmije Potomstwo, 
Marfizę w tarcz niedaleko szyje Grożnem drzewem w zapędzie mocno uderzyła, Ta lecąc w znak, na ziemię szyszakiem trafiła, 
I co się chce poprawić, siodła pragnąc swego Dopaść, znowu upada z razu okrutnego. 
Jasnem hełmem rysuje w piasku, a swojemu Nie może prędko pomódz spadnieniu ciężkiemu. Amonowa zaś córa, co już umyśliła Sama umrzeć, byle wprzód Marfizę zabiła, 
Z konia skoczywszy swego, nie chce drzewem więcej Być srogą, ale życzy łeb uciąć co pręcej, 
Łeb Marfizin, odrzuca kopią staloną, 
Szablą, jako piorunem, błyska wyostrzoną. 
Leci, niewymowionem gniewem pobudzona, 
Gdzie się z swem koniem biedzi Marfiza zrzucona Na jej szczęście wprzód nogi z strzemion ratowała, 
Niż druga z krwawą bronią do niej przybieżała, Ale tak jady gore nieporównanemi, 
Widząc się już piąty raz na piaszczystej ziemi, 
Że Rugierowe prośby próżne i wołania, 
Próżne najsłodsze mowy, rady, hamowania. 
Wściekłe gniewy obiedwie dziewki zaślepiły, 
Pojedynek swój na kształ szalonych czyniły. Ściąwszy się kilka razy szablami srogiemi, 
Hardością uniesione, siłami dużemi, 
O tem myślą, to jedno chcenie ich wspaniałe, 
Aby się w pół ujęły, bohatyrki śmiałe Bronie z ręku puściwszy, które wybornemu Nie tak szkodziły, jak chcą, żelazu ostremu, 
Żelazu na szyszakach, krótkich dobywają Puinałów i na się, jak ślepe, wpadają. Rugier widząc, że prośby jego w lekkiej cenie, 
Na tem ostatnie musiał swe założyć chcenie, 
Aby ich mocą rozwiódł, krótkie z ręki bronie Wydarszy, które w gaju położył na stronie. 
Te zaś, gdy sobie szkodzić nie mogą żelazem, 
Pięściami się, nogami jęły tłuc zarazem. 
Grozi jem Rugier srodze raz, a drugi prosi, 
Próżno, skutku staranie jego nie odnosi. Nie przestaje on przecię: tę sobą zawiera, 
Drugiej ręce trzymając, siłami odpiera Tak długo, aż nakoniec gniew niewymówiony Marfizin wzruszył na się, która ten przestrony Wszystek świat lekce waży i na przyjaźń jego Mniej trwa, zaczem do miecza rzuci się swojego, 
Opuszcza Bradamantę, a ku Rugierowi Skoczywszy, takie słowa, gniewem zjęta, mówi: Grubo i głupie czynisz, 
Rugierze nikczemny, Nie obyczajnie nasz bój rozwodząc wzajemny, Ale ja wnet pokażę, żeć będzie żal tego: Zstanie mi, nie frasuj się, z sercem męstwa mego Na was obu. 
Rugier zaś najludzcejszy swemi Błaga ją, jako może, słowy łagodnemi, Lecz ta nie słucha, wściekłość ją opanowała, 
Śmiertelną broń na jego tarcz już, już spuszczała. Dobyć i Rugier musi rączo szable swojej, 
Znać mu gniew na jagodzie czerwonej obojej. 
Wierzę, iż komedyej w Atenach nie było Tak sławnej, na którąby pospólstwo życzyło Z więtszą uciechą patrzyć, jak się radowała Zawisna Bradamanta, gdy ten swar ujrzała. 
Żal w niej taje pomału, radość wyszła z miary I już lepszej o swojem Rugierze jest wiary. Bierze broń swą powolej z ziemie i na stronę Umknąwszy się, chce zwadę z chęcią widzieć onę, Zda się jej, iż na boga wojn patrzy samego: 
Tak jej miłe męstwo jest Rugiera dobrego. 
Jędzę z piekła być mniema Marfizę gniewliwą, 
Gdy swój wzrok nań obraca i twarz zapalczywą, A lub to kilka razów przykrych mu zadała, 
Przecię do swej obrazy długo nie wzruszała. Wiedział bowiem moc szable swojej niesłychaną, 
Która najtwardszą zbroję, trzykroć sczarowaną, 
Jako papieru kartkę, snadno przecinała, 
Gdzie jeno kolwiek lub w tarcz lub w blach zajmowała, Rzadko odszedł, kogo nią Rugier ciął, bez rany, 
Kruszył się namocniejszy szyszak, jako śklany. 
Dla tego jej tak cierpiał, lecz nakoniec ona Przywiodła go do pomsty złość jej zajątrzona. Bez wszelakiego względu tęgi, niepojęty Raz mu dała, gdzie karku obojczyk przypięty Strzegł pilno, ten tarcz rączo wznosi dla obrony, 
Na którą miecz haniebnie spada wyniesiony. 
W prawdzieć orła, który beł w pośrzodku nie psuje, 
Bo uczarowana stal moc mu odejmuje, Ale ramię tak tłucze, iż gdyby nie zbroja, 
Upadłaby, 
Rugierze, z niem i ręka twoja. A stamtąd pewnieby się i głowie dostało: 
Tak ciąć surowej dziewce w ten czas się udało. 
Ledwie wznieść Rugier może ramienia lewego, 
Ledwie dźwiga w puklerzu znak orła białego, Zaczem, mając kolerą serce poruszone, 
Z oczu płomienie ciska, gniewem rozżarzone, 
I z jak najwiętszą siłą sztych podał w tę stronę, 
Gdzie prędko przyść nie mogła druga na obronę. Tu powiedzieć nie umiem, jako nalazł srogi Raz nie tam, gdzie Rugier chciał, insze sobie drogi, Bo w pniak miasto Marfizy cyprysa jednego Wpadła najstraszliwsza broń na piądź dobrą jego. 
Tem czasem on przygórek z równinami swemi Zadrżał, iż mało wszyscy nie byli na ziemi, Zadrżał przykro, a z grobu głos o jakie dziwy! W ocemgnieniu wychodził okropny, straszliwy: O, dajcie zwadom pokój, przykrem, dzieci moje: Lube bratu i siostrze należą pokoje. Co za słuszność, prze Boga, aby rodzonego Siostra zabijać miała, wyszedszy z jednego Żywota, i brat siestrze nie ma śmierci dawać, Póki z sobą będą żyć i spólnie przestawać. Wierz, 
Rugierze, i ty wierz, 
Marfizo, bezpiecznie, Iż, bliźnięta, z jednej krwie poszliście koniecznie. Wtóry Rugier wasz ojciec, matka zasię była Galaciella, co razem obu urodziła. Tej bracia zdradą męża zabiwszy dobrego, Pomazali złe ręce krwią niewinną jego, Nie mając względu, że was w swem w ten czas nosiła Żywocie i najbliższą onych siostrą była. Samę potem, okrutni, w pół zimy na morze Pchnęli w starem czółnisku, gdy już gasły zorze. Ale szczęście, choć jeszcze na świat was nie dało, Iż do dzieł najsławniejszych od wieków przejrzało, Bat do brzegu przybiwszy pustego dziurawy, Port waszej matce czyni nieszczęsnej łaskawy, Gdzie potem urodzonych skoro oglądała, Radością nakarmiona, z światem się rozstała. A jako Bóg chciał, co strzegł żywota waszego, Ja trafunkiem do miejsca przyszedłem onego. I pozbierawszy z żalem lichej drewna fusty, Dałem jej pogrzeb, jaki kraj pozwolił pusty. Was w suknią uwinione biorę i i krok spory Czyniąc, niosę zarazem na Kareńskie góry. I kiedy ciałka kąpię biedne, z najbliższego Lwica lasku wypadła od płodu swojego, Ta dwadzieścia miesięcy swojemi piersiami Karmiła was, wzrok czyniąc wesoły nad wami. A potem jednego dnia odszedłem trafunkiem Z chałupki, chcąc i wam być i sobie ratunkiem W nabywaniu żywności, gdyście już podrośli I ponno na igranie w głębszą puszczą poszli, Kiedy rota arabskich zbójców was zoczyła I Marfizę, choć prosząc, twarz łzami zmoczyła, Poimali, lecz Rugier chyży uciekł rączo, Któregom, po szkodzie mądr, pilnował gorąco. Masz to pomnieć, 
Marfizo, i ty masz własnego, Rugierze, znać Atlanta mistrza zgrzybiałego. Jam wiedział z gwiazd życzliwe nieba mi to dały Iż cię umorzyć zdrady chrześcijańskie miały, Więc aby skutku wróżka zła nie wzięła swego, Różnych sztuk probowałem, starania dziwnego. Niestetyż, nie mogąc nic pomódz, tu z żałości Umieram, głuche w grobie tem schowawszy kości. Bo przed śmiercią widziałem duchem wieszczem mojem, Żeście się tu rozpierać krwawem mieli bojem, Tu w tem gaju, dlatego djabłów z otchłań nizkich Przymusiłem, aby skał naniózszy z gór blizkich, Ten piękny, jak widzicie, grób mi zbudowali, A z niego dusze mojej aż dotąd nie brali, Pókiby się przejźrzana zwada nie zaczęła Dwojga rodzonych, teraz co już koniec wzięła. Tak po tem ciemnem lasku duch mój długo chodził, Jakby ciało miał, a ja znowu się urodził, Na wasz przyjazd czekając. 
Ty zaś mówię tobie, Bradamanto zawisną nie kraj serca sobie Miłością: 
Rugier twój jest. 
Lecz już czas, iż moje Mowy zmilkną: osiągnie cień mieszkania swoje. 
Tu głos ustał, po którem strach niewymówiony Nastąpiwszy, bojaźnią strwożył pola ony. Z wielką radością Rugier za siostrę przymuje Marfizę, obłapia ją, ściska i całuje, Niemniej ona cieszy się, że na serdecznego Brata patrzy, ozdobę co jest wojska swego. 
Tak gdy jem serce pała wrodzoną miłością, 
Przypominają, co się z pierwszą ich młodością Działo przedtem i widzą dowody słusznemi, 
Że to prawda, jako duch powiedział przed niemi. Na ostatek wynurza przed nią i nie kryje, 
Iż jedna Bradamanta w sercu jego żyje, 
Jako mu siła dziwnych dobrodziejstw czas długi Czyniła, którem żadne nie zdolą posługi. 
Prosi, aby przyjąwszy najsłuszniejszą radę, 
Odmieniła w skuteczną miłość przeszłą zwadę. 
Ta słucha i już w niej gniew niezgodliwy taje, 
Obłapić Bradamantę rączo z miejsca wstaje. Prosi potem Rugiera, aby jej powiedział Stan ich ojca, bo o tem od Atlanta wiedział, 
Kto śmierci beł przyczyną i zabicia jego, 
Czy w szturmie, czy w potrzebie pozbył zdrowia swego, 
Tyrańskiem sercem kto zaś matkę utrapioną Na morze puścił, aby była utopioną, Bo choć w dziecinnych leciech kęs o tem słyszała, 
Lecz do szczętu wszystkiego z czasem zapomniała. Mówi Rugier: Wiedz siostro, iż od trojańskiego Nasz przodek idzie wodza, 
Hektora dużego. Bo jako Astyanaks najchytrszych srogości Uszedł Ulissesowych w słabiuchnej młodości, Podrzuciwszy dziecinę podobnego sobie, Który w ojczystem zań legł, udawiony, grobie, Sam po długiem błąkaniu, kędy go wiatr żenie, Nakoniec w Sycyliej panował Messenie. Jego zaś potomkowie część opanowali Kalabryej, a gdy się gęściej rozradzali, Do miasta, gdzie Mars krwawy ulubił mieszkanie, Jechali, kochając się w tamtej miejsc odmianie. A nie darmo, bo byli wielcy cesarzowie Byli z nich snadno dojdziesz z historyj królowie, Począwszy od Konstansa i od Konstantyna, Aż do Karła, co synem króla beł Pipina. Z tych Rugier pierwszy wyszedł, 
Dziambar, 
Rambald śmiały, Rugier wtóry, któremu równego nie miały Przeszłe wieki, z niem, jakoś porządnie słyszała Od Atlanta, matka nas dwoje bliźniąt miała. Opuszczam inszych wiele, których zawołane Dzieła opowiedają kroniki pisane. Tam się doczytasz, jako z królem Agolantem Almont przyszedł i Trojan z synem Agramantem. Z niemi nadobniusieńka wespół dziewka była, Agolantowa córa, której tak służyła Siła, serce i męstwo, iż w oczach wszystkiego Wojska zbiła kopią męża niejednego. Potem w Rugierze z jego cnót się zakochała, Dla krztu i małżeństwa z niem od ojca zjechała. 
Tu wspomniał Rugier siestrze Beltramowe złości, 
Jako w pokrewnej topił swe żądze miłości, Jako zdrajca ojczyznę, ojca, braty swoje Wydał, gdy wściekłych ogniów paliły go znoje, 
Rysę otworzył, w moc dał nieprzyjacielowi, 
Co mogła najtęższemu odeprzeć szturmowi, Jako Agolant z synmi najokrutniejszemi, 
Brzemiennej Galacielle nie chcąc mieć w swej ziemi, 
Na morze w złem czółnisku wyprawił bez wiosła, 
Aby ją na pewną śmierć wzdęta woda niosła. Długo z wesołą twarzą Marfiza słuchała Brata swego i powieść w sercu rozbierała, Cieszy się niewymownie, słysząc znakomite Dzieła wielkich pradziadów, o których obfite Wszędy z nasłodszą sławą idą wiadomości, 
Gdzie Mongrana i Jasnej Góry leżą włości. 
Widzi, iż z najwiętszemi zawsze porównali Bohatyrami, co tu kiedyś przemieszkali. Nakoniec, kiedy Rugier powiada jej, jako Trojan z dziadem i stryjem zdradą ladajako Ojca ich zamordował, a matkę ubogą Wypchnął na morską wodę straszliwą i srogą, 
Nie może dalej ścierpieć, przerywa mu mowy, 
Odpowieda, wzdychając ciężko, temi słowy: Odpuść, bracie, słusznie cię każdy będzie winił, Iżeś dotąd nad niemi pomsty nie uczynił. Jeśli w Almontowej krwi serca zażartego Omieszkałeś zaprawić, nim zszedł z świata tego, Synom potrzeba było to oddać koniecznie, Bo zmaza ta na tobie musi zostać wiecznie. Żyje Agramant, żyjesz i ty, a swojemu Powinności nie dajesz ojcu kochanemu, I nie jenoś nie zabił jeszcze króla złego, Ale na więtszą mieszkasz zelżywość u niego. Ja obietnice takie z przysięgą oddaję Chrystusowi, co dzisiaj do niego przystaję, Iż szable nie odpaszę od boku mojego, Póki śmierci nie zemszczę ojca zabitego. Wszystkie siły i wszystkie dam na to starania, Aby się z niewinnej krwie nie cieszył przelania Zły naród i ty, maszli rozum, myślić będziesz O tem, jako mu wprędce na garle usiędziesz. O, jako z wielką tych słów słuchała radością Bradamanta! 
Serce jej gorącą miłością Przeciw Marfizie pała, bliżej przystępuje, 
Aby tę radę przyjął, prosi, usiłuje. Poznaj mówi Rugierze cesarza naszego, Który o wielkiej sławie wie ojca twojego. Przyjedź, a ujrzysz, jako on poważa sobie Twą dzielność, nad inszych ją przypisując tobie. Odpowiada jej Rugier: Dziewko piękna moja! Wielkiej wagi być musi u mnie wola twoja. Wiedz pewnie, żem ja dawno, dawno myślił o tem, Abym poświęcił żywot swój liliom złotem. Atom zamieszkał trochę, ta przyczyna tego Że mię zdrowia uczynił król rycerzem swego I sam mi miecz przypasał, zaczem złości zażyć Tej nie mogę, abym miał na krew jego ważyć. Wszak z mów i z listu mogłaś wyrozumieć mego, Iż słusznej okazyej, czasu sposobnego Szukać chcę, abym z moją stamtąd uczciwością Wymknąwszy się, twą siebie cieszyłem grzecznością. Bitwa wprzód z Tatarzynem dużem przeszkodziła, O której, że cię pewna wieść uwiadomiła, Nie wątpię, potem insze zabawy, kłopoty Nadpleniły tej we mnie z mem żalem ochoty. Z chęcią tę Bradamanta wymówkę przymuje, 
Ledwie łzy w oczach jasnych wilgotne hamuje. 
Nakoniec najpiękniejsze bojowniczki obie W tysiącznem zaklinają Rugiera sposobie I przysięgą stwierdzają, to postanowiwszy, 
Aby bez żadnej zwłoki, swój czas upatrzywszy, 
Do cesarza przyjechał, choć teraz swojemu Ukazać się jeszcze ma królowi pierwszemu. Cieszy Marfiza smutną Bradamantę swoję: Nie bój się, siostro, i wierz, na uczciwość moję, Iż się w kilku dniach Rugier znowu do nas wróci, A z tęsknicą żal spólny w dobrą myśl obróci, I musi nie znać odtąd za pana swojego, A to mu w oczy mówię, zdrajce afryckiego. 
Rugier pozwala, potem i siostrę i żonę Obłapiwszy, już konia nawiódł w inszą stronę. Ale wtem narzekanie i płacz żałośliwy Z bliższych rowów o ich słuch uderzył się chciwy. 
Na głos lamentów przykrych, które napełniają Powietrze, cicho stojąc, uszu nadstawiają. 
Zda się jem, białogłowskie jakby wrzaski były, 
Politowania godne, co się precz szerzyły. Lecz o tem w drugiej pieśni, bo już strony moje Nademdlawszy, zwykłe chcą mieć na czas pokoje. 
Koniec pieśni trzydziestej szóstej. 
XXXVII. 
Pieśń trzydziesta siódma Argument Smutny głos ciężkich żalów z narzekaniem biednem Kompania serdeczna w rowie słyszy jednem. 
Skoczą i swe prostują konie wyćwiczone W padoły, gdzie trzy dziewki najdą obelżone Od Marganora zdrajcę, ten z oberznionemi Szatami, w poły nagie, porzuca w swej ziemi. 
Mszczą się krzywdy widomej, Marfiza stanowi Nowe prawo, druga śmierć daje Marganowi. 
Allegorye W tej trzydziestej siódmej pieśni znaczny jest przykład statecznej miłości, wiary, męstwa, rozumu, którego czasem natura dla jakiejsi uciechy swojej wspanialszem udziela białym głowom, w Marganorze zaś źwierciadło osobliwej pomsty, iż Bóg sprawiedliwy albo rzadko albo nigdy bez karania nie puszcza tych, którzy lub słowy wszetecznemi lub uczynkami niepobożnemi poszpeceni, poprawy przyszłej żadnej nie dają nadzieje. 
Skład pierwszy Gdyby, jak obracają swój rozum wspaniały, 
Aby od przyrodzenia dar wymyślny miały, 
Pracując we dnie, w nocy z wielką cierpliwością, 
I o to z ostatnią się biedziły pilnością Zacniejsze białe głowy, żeby pamięć jego Nie zaginęła, póki świata zstanie tego, 
Do tych nauk się udawszy, co śmiertelne cnoty Nieśmiertelnemi czynią przez piękne roboty: Same bez chyby, same mogłyby dać wieczną Swem dzielnościom dojrzałość i sławę bezpieczną, 
Nie żebrząc od pisarzów ratunku żadnego, 
Których serce zazdrość zrze i pochlebstwa złego Brzydkie kłamstwo zaślepia, zaczem dobre sprawy W milczeniu topią, a złe są pism ich zabawy. 
I rosłoby mem zdaniem imię ich tak wielkie, 
Żeby zaćmiły mężczyzn wnet odwagi wszelkie. Nie dosyć było komu pracą zmysłu swego Oddać wiecznej pamięci męża serdecznego, 
Ale jeszcze postępki, co skryte być miały Białej płci, z ich zelżeniem przezeń światło brały, 
A to dla tego, żeby nie były tak snadno Chwalone, raczej poszły z zapomnieniem na dno. 
Inaczej sprawy wielkie, dowcip ich wysoki Kryłby mężczyńskie dzieła, jak słońce obłoki. Ale tak wielkiej wagi i język łagodny I pióro nie może mieć i rozum swobodny, 
Choćby się najwścieklejszem jadem złość pukała, 
Choćby najbarziej cnocie zazdrość ujmowała, 
Aby ich najawniejsze chcąc zatłumić chwały, 
Jakiejkolwiek zostawić części nie musiały, 
Części, lub to niespełna, która jem należy, 
A trwać będzie, póki dzień wciąż za dniem pobieży. Nie pierwsza Harpalice i Tomirys była, 
Co wójsk nieprzyjacielskich kilka poraziła, Wiele przed Orytyą, przed Kamillą żyło Panien, którem garło dać za ojczyznę miło. 
Kto mądry nie pochwali sydońskiej Dydony, 
Iż traci dla czystości żywot ulubiony. 
Kto się nie podziwuje wielkiej Zenobiej, 
Kto Semiramidzie, zwyciężcy w Syryej? To te przez szablę sławne, a drugich czy mało Oko śmiertelne w Rzymie, w Grecyej widziało, 
U Indów i tam, kędy Febus złote włosy Topi, noc z czarnych mroków miecąc na niebiosy, 
Co czystością, naukami, wiarą tak świeciły, 
Iż najsławniejszych mężów w zad precz zostawiły? 
A wżdy z tysiąca jedna ledwo się mianuje: 
Kłamstwo złych historyków wszystko jem ujmuje. Nic to, o zacny staniej przecię ty swojemu Czyń dosyć zamysłowi, nie ustępuj złemu. 
Rób dobrze, niech cię bojaźń namniej nie hamuje, 
Że wielka cnota wielkiej płacej nie zyskuje. 
Przydzie ten czas, uwierz mi, przydą takie wieki, 
Iż godność pyszną głowę musi wznieść przez dzięki, 
A jeśli pióro przedtem nie służyło tobie, 
Teraz musi: twa dobroć zwycięży go sobie. Ato już masz Pontana i Marulla swego: 
Oni pismem do wieku dadzą cię późnego, 
Dwaj Strozzów, ociec z synem, 
Bembus, 
Kapel z niemi, 
Co wydał z obyczajmi dworzanina swemi, 
Więc Ludwik z Alamanem, 
Marsowi podobni, 
Do szable i do pióra nad podziw sposobni, 
Ze krwie tej, która rządzi ziemię, co ją wspiera Menzo, a jezior kilka głębokich zawiera. Z tych jeden czci twoję płeć z natchnienia własnego I godną być powieda nieba wysokiego: 
Już Parnas brzmi, już w Cyncie sława się rozlega Twojej wiary i samych obłoków dosięga! 
Miłość serdeczna, umysł stały, niewzruszony, 
Co żadnemi groźbami nie beł zniewolony, 
Wspaniałej Izabelle dodaje mu chęci, 
Aby cię prędko z głuchej wyrwał niepamięci. A tak mu lube te są codzienne roboty, 
Iż ze wszystkiej czyni to bez trudu ochoty. 
Próżno twych nieprzyjaciół pióro zazdrościwe Lży cię: przytępi je wnet pismo jego mściwe. 
Nie ma świat bohatyra, coby zdrowia swego Mniej ważył na obronę cnót i uczciwego, Sam sobie materyą jest, a piękna praca W zysk wieczny i jemu się i drugiem obracaj I zaprawdę słuszna rzecz, aby tak serdeczna Biała głowa w przyjaźni była swej stateczna Przeciwko niemu dotąd, póki w zimnem grobie Nie odpoczynie próżne ducha ciało sobie, 
Dotrzymawając szczerze wiary niewzruszonej I chęci, węzłem słodkich miłości ściśnionej. 
Godzien on jej, godna go bez chyby i ona: 
O, jak szczęśliwem losem ta para złączona! Nowy tryumf na brzegu Ogliej stawiajcie, 
Którem niezapomnioną ludzkość wystawiajcie Zacnego stadła, ognie, żelaza i wody. 
Niech mu nie szkodzą, wiecznej niech dozna pogody! 
Podle tego Bentywol, 
Herkules nazwany, 
Chwali twe cnoty, nigdy nie upracowany, Po niem Renat z Trywulcem, 
Gwido Molza stary, 
Co od Feba, iż pisał o tobie, wziął dary. Nuż i książę z Karnutu, syn pana mojego, 
Skrzydła na kształt łabęcia rozciąga białego, 
Aby słodkiem śpiewaniem imię wielkie twoje Uczynił, zabawiając nad niem głosy swoje, 
I wznosi je pod niebo. 
Nie dosyć mu na tem, 
Że pisał o Atenach i Rzymie bogatem: 
Uczciwszą pracą mniema, gdy rymy swojemi Wieczną uczyni sławę białej płci na ziemi. Prócz tych i inszych wiele, co przez nauki swoje Wywyszszają ozdoby ustawicznie twoje, 
Sambyś, o zacny stanie, sambyś zdołał temu, 
Nie ustępując czerstwem dowcipem żadnemu, Chciej tylko igły na czas zapomnieć z kądzielą, 
A w źródle Aganippy kochać się z niewielą, 
Z niewielą wielkich ludzi: o, jak w skok dziwnemi Pismy zetrzeć się będziesz mógł z najuczeńszemi! Były pierwszego wieku mądre białe głowy, 
Na których rozum komuż stałoby wymowy? 
I niebo pierwej ponno z prędkiemi obroty Wsteczby poszło, niż wszystkich zliczyćbym mógł cnoty. 
Kilka zaś pochwalę-li: wnet na się zazdrości Wzruszę drugich z gniewami oprócz wątpliwości. 
Cóż wżdy mam czynić? 
Milczeć o każdej, czy sobie Wziąć jednę, abym godność jej chwalił w tej dobie? Próżno: obierę jednę, a obierę taką, 
Co swem rozumem bystrość zaćmiła wszelaką Krętnych łbów, ani drugie będą za złe miały, 
Choć ją wspomnię, bo jej to zawsze przyznawały. 
Ta nie jeno już, już się sama uczyniła Nieśmiertelną swem pismem, co je w świat puściła, 
Lecz i teraz sprawi to, o kiem mówić będzie, 
Iż go, wyjąwszy z grobu, w żywych stawi rzędzie. Jako na piękną siostrę Latoides śmiały Milej patrzy, gdy w morskie ma zapadać wały, 
I promieńmi zdobi ją w ten czas jaśniejszemi, 
Niż Wenerę lub Maję, co się błyszczą z niemi: 
Tak wymowa wszystkie swe natchnęła wdzięczności W język tej, którą waszej podam wiadomości, 
Taką pozwoliwszy moc słowu najsłodszemu, 
Iż subtelnością w mowie równa Merkuremu. Wiktorya jej imię, a słusznie, bo tego Czasu urodziła się, kiedy wesołego Zwycięstwa wielkich wiele tryumfów stawiano I za jej zdrowie bitwy przykre wygrawano, Druga Artemizya, co dziwną swojemu Mauzolowi oddała miłość kochanemu, 
Tem więtszą, im słodsze są nad cukier jej słowa, 
Któremi pogrzebionych ożywiać gotowa. Jeśli Laodamia i Brutowa żona Na miecz z kochanem mężem była odważona, 
Jeśli Arrya jeśli Argia z Ewadną Dla spólnej wiary śmiercią zginęły szkaradną, 
Jak wielką, 
Wiktorya, zjednałaś ty sobie Sławę, co nie jeno ledz chcesz z małżonkiem w grobie, 
Ale rymy go bierzesz w jednej roku ćwierci Na złość upartem Parkom jadowitej śmierci. Jeśli Meońska księga zazdrość poruszyła W Macedonie, iż dzieła przeważne chwaliła Achillesa dużego, o jak Frańciszkowe Bodłyby go, gdyby żył teraz, męstwa nowel Tem barziej, im subtelniej pismy najmędrszemi Żona jego z laty je złączyła wiecznemi, Zaczem tak głośne już jest imię jego wszędzie, 
Iż potrzebować trąby on inszej nie będzie. Ale gdybym, jak trzeba, godne białe głowy Tu w tej księdze chciał zamknąć choć krótkiemi słowy, 
Pełne wielkich byłyby imion moje karty, 
A zamysł skutku przecię nie wziąłby uparty. 
Więc i Marfiza głucho musiałaby zostać Bo oraz dwiema wielkiem trudno rzeczom sprostać, 
Marfiza, której dzieła, u świata wsławione, 
Do przyszłego nie będą wieku zapomnione. Wracam się tedy do niej według obietnice, 
Abym wam, co słuchacie, ulżyć mógł tęsknicę, 
O męstwie powiadając serdecznem, którego Ucześniczką jest córa Amona wielkiego. 
To wszystko, o zacna płci, chcę dla ciebie czynić, 
Aza przyczyn nie najdziesz łajać mię i winić, Odkryję nieba godne obu dziewek sprawy, 
Którem Bellona siostrą, bratem zaś Mars krwawy. Już Rugier, jakom przedtem pisał, na rączego Wsiadał konia, chcąc jeszcze zraz nawiedzić swego Agramanta, i siostrę z Bradamantą wdzięczną Żegnał, miłość jej szczerze poprzysiągszy wieczną, 
Kiedy płacz żałośliwy z lamenty przykremi Odezwał się padoły miedzy co bliższemi. 
Zastanowi się zaraz i dwiem pannom radzi, 
Aby szły na ratunek tam, gdzie głos prowadzi. Porwą się, a im bliżej w one przyjeżdżają Doliny, tem rzetelniej krzyk zrozumiewają. 
Przypadszy, wnet trzy nagie zoczą białe głowy, 
Co tam najsmutniejszemi wrzask wznawiają słowy, Tem pod same piersi ktoś zły, nieludzki, srogi, 
Urżnął szaty i nago opodal u drogi Zostawił, ony biedne na ziemi siedziały, 
A siebie, jakokolwiek mogąc, zakrywały. Jako kiedyś Wulkanów syn, z prochu samego Urodzony, nogi miał smoka najbrzydszego, 
Które bezpieczna chciwie Aglauros ujrzała, 
Choć jej Pallas patrzyć nań srodze zakazała, 
A on krzywe pazury i stopy plugawe. 
Udami jak najmocniej, co były białawe, 
Przyciskał: tak trzy panny swe dziewcze skrytości Zasłaniały, od wielkiej w pół żywe żałości. Sprośne widziadło, wszelkiej próżne uczciwości, 
Obiedwie bohatyrki do słusznej litości Przywiódszy, gniew w nich budzi, twarz pała wstydami, Tak w pesteńskich ogrodach róże z fiołkami Czerwienieją, tak Febus dzień światłem pleciony Rumieni, na wschodowe gdy wóz pędzi strony. 
Poznawa Bradamanta postać Ulaniej, 
Co obrana do Karła posłem z Islandyej. Poznawa i dwie panny, które przy niej były, 
Gdy w zamku Trystanowem pospołu patrzyły Na obrazy Francuzów bitnych i żałuje, 
Że ją w takiem nieszczęściu widzi i najduje. Kto mówi o kochana dziewko, tak złośliwy, Kto tak ludzkości próżen i nielitościwy, W kiem jad, wkiem zapalczywość, prze Bóg, tak straszliwa, Iż śmiał odkryć, co sama sromota zakrywa? Bradamancie się swojej gdy przypatrowała Ulania, płaczem wzrok hojnem zalewała, Widzi, że ta jest własna, co trzech królów srodze Drzewem z koni zrzuciwszy, odbiegła na drodze. 
Powieda jej, iż w zamku, co wierzch widać jego, 
Najwścieklejszy lud mieszka serca niedźwiedzego, Ten z szat ją zdarł, despekty nakarmił różnemi, 
Nakoniec tarcz złotą wziął z klejnoty inszemi. Ale najmniejszej sprawy dać nie umie o tem, 
Gdzie ją podzieli i co zstało się z nią potem, Ani o trzech rycerzach, którzy w kompaniej Umyślnie przez wiele ziem biegli do Francyej, 
Nie wie, jeśli zabici, czy siedzą w więzieniu. 
Ona szukać ratunku chce w swem obelżeniu U Karła, nic nie wątpiąc, iż powaga jego Zgani dzikie postępki ludu tyrańskiego. Najserdeczniejsze dziewki, których pobożnością Piersi zawsze pałały, niemniej jak dzielnością, 
Gryzą się, widząc srogą rzecz i niesłychaną, Twarzy nadobne farbą spłoniały rumianą, 
Serce ich nie może się zmieścić samo w sobie, 
Skacze. 
Zaraz chcą pomstę czynić w onej dobie I nie czekając prośby panny utrapionej, 
Biorą drogę, kwapiąc się, ku fortecy onej. Lecz wprzód zelżonem gościom, których żałowały, 
Zdjąwszy zwierzchnie odzienie z siebie, darowały, 
Żalem ujęte, słuszną wzbudzone ludzkością, 
Nie chcąc, aby błyskały więcej swą nagością. 
Bradamanta, postrzegszy barzo zmordowaną Ulanią, łaskę jej czyni niezrównaną: 
Na konia za się bierze, Marfiza zaś drugą, 
Trzeciej Rugier takowąż wygadza posługą. Jadą śpieszno, gościniec przednia ukazuje Do zamku, a gdzie bliżej, tam konia kieruje. 
Kompanią Marfiza cieszy nieszczęśliwą, 
Upewniając, iż pomstą swe oczy straszliwą W okamgnieniu napasie, a co w koniu siły Lecą, przecię już krzywy wąwóz opuściły. 
Więc choć słońce w ocean swe promienie skryło, 
Te swą drogę konają, pracować jem miło. Aż pobliżu wioseczkę małą obaczyły, 
Na górze, z której skały ostre wychodziły. 
Tam mrokiem przymuszone, na noc się udają I z wieczerzą gospódkę nienagorszą mają. 
Dziw jednak wszystko troje wielki opanował, 
Gdy w różne strony wzrok swój każdy z nich prostował, 
Iż mężczyzny w tem domu nie widzą żadnego, 
Niewiasty same panem i dozorcą jego. Nie beł zdumiały barziej Jazon doświadczony, 
Kiedy z Argonautami w cudze jadąc strony, 
W Lemnie ujrzał białą płeć waleczną przed laty, 
Która pobiwszy męże, syny, ojce, braty, 
Łukiem i szablą groźna, wyspie panowała, 
A mężczyzny namniejszej z sobą mieć nie chciała, 
Jako Rugier na ten czas i dwie dziewki one, 
Wspaniałem na swych twarzach gniewem zasępióne. Wprzód po tych białych głowach, co wespół mieszkały, 
Mieć chcą, aby trzech sukien dla nagich dostały, 
Choćby podłe i nie tak wyśmienite były, 
Jakich jem trzeba właśnie i one życzyły. 
A Rugier zaś najstarszej zawoławszy sobie, Niech to mówi nie wzrusza żadnych gniewów w tobie, Iż śmiem pytać, czemu tu rycerza żadnego Niemasz. 
Ta odpowiada wnet na słowa jego: Dziw, widzę, w tobie jakiś, o gościu, się rodzi, Że żaden po tem domu mężczyzna nie chodzi. Co mniemasz, jeśli serc ból wskróś nie przejmuje, Gdy wspomniem, jak tu dawno każda pokutuje Bez kochanych przyjaciół, wygnanka uboga, Skoro ją potępiła zapalczywość sroga Nieludzkiego tyrana, co męże i syny Wydziera biednem żonom prócz najmniejszej winy. Z naszej ziemie, która stąd leży o dwie mili, Gdzie i my i powinni naszy się rodzili, Wypędził nas okrutnik w puste pogranice Dla przykrych żalów, cięższej nad żale tęsknice, Zagroziwszy pod śmiercią najstraszliwszą srogo, Abyśmy w ten dom z mężczyzn nie brały nikogo. Nie mniemaj, by to plotki: wściekłe jego jady Mizerne przelanej krwie dały przykłady. Wszystkich niefortun życzy naszemu stanowi, Nie stawia się tak srogo nieprzyjacielowi. Strzeż Boże, abyśmy co gadać z swemi miały, Chociaby ich w te kąty nasze łzy przygnały. Patrz, gościu: już dwie lecie drzewa okazałe W pięknych sadach wydały owoce dojrzałe Odtąd, jako przykry pan swoje sierdzistości Rozciąga nad ubogiem ludem różnych włości, A jeszcze się nikt nie mści, podomno dla tego, Iż w okolicy nadeń niemasz mocniejszego. Więc niewymowną weń złość przyrodzenie wlało I z olbrzymami ciało duże porównało: Fraszka sto teraźniejszych ludzi przeciw niemu. Wzrok ciska ognie, równy w piekle djabelskiemu, Co cięższa, nie jeno swem krzywdy działa takie, Lecz rożnem lży sposobem i goście wszelakie. Jeśli swój żywot, jeśli sławę tych miłujesz, Które w swej kompaniej mając, tak szanujesz, Nie jedź, prze Bóg cię proszę, nie jedź do krwawego Zamku, trzymaj się, radzę, gościńca inszego. Z więtszą i to ochroną zdrowia twego będzie, Gdy i stąd precz pobieżysz, póki nie przybędzie Szpieg jaki, co wydaje cicho biednych gości, Aby zwykłej nad niemi pan zażywał złości. Marganorem go zową, o, jak tyran srogi! Wszystkich nabawia sąsiad niewymownej trwogi. Nigdy Nero, lub jeśli kto sroższy beł jeszcze, Co go pióro dawniejszych wieków tknęło wieszcze, Nie beł tak jadowity, nieuhamowany Na krew ludzką, na srogie i śmiertelne rany. Lecz barziej białogłowskiej pragnie, tak wilk głodny Stado pode mgłę dusi mdłe w dzień niepogodny. Czemuby okrucieństwa zażywał takiego, 
Rugier i kompania wiedzieć pragnie jego, Proszą swej gospodyniej, aby powiedała Sarnę rzecz, jako w sobie z początku się miała. Był pan tych wszystkich ona wnet zaczyna włości Zawsze nieokrócony, hardy, bez ludzkości, Jeno tak chytrze umiał gniew z jadem pokrywać, Iż się zdał, jakby przez gwałt wielki, nań zdobywać. Bo póki z niem pospołu dwaj synowie byli, Którzy się od postępków dzikich wyrodzili, Mądrzy, wspaniali, dobrzy, rozkoszni, serdeczni, Gościom wolny beł przejazd, bywali bezpieczni. Kwitnęły obyczaje, ludzkość zostawała W powadze, szczodrobliwość swój owoc dawała, A ociec, choć beł skąpy, przecież rad wygadzał Dobrem synom i wolej słusznej nie przeszkadzał. Jeśli się trafił kiedy gość, co jechał tędy, Lub umyślnie lub jakie zaniosły go błędy, Tak wdzięcznie beł przyjęty, tak uszanowany, Iż chęć obu rodzonych w sercu jego rany Pamiętnej wnet musiała uczynić miłości, Tem barziej, im wspominał częściej ich ludzkości. Cylander beł nazwany jeden, a drugiego Mianowano Tanakrem u chrztu zwyczajnego. Oba kawalerowie kształtni, gładcy, śmiali, Czci wiecznej godni, gdyby uwieść się nie dali Tem błazeństwom, które my miłością zowiemy I z dobrej drogi dla nich często zstępujemy W labirynty tak sztuczne, w ścieszki tak wątpliwe, Że nas wyrwać stworzenie nie wydoła żywe. Tak się jem zstało właśnie, tem kształtem swe cnoty Zmazali: męstwo, dzielność, domowe ochoty. Przyjechał do kasztelu ich czasu jednego Bohatyr ode dworu cesarza greckiego Z nadobną dziwnie żoną, rozkosznej gładkości. W tej Cylander swe zaraz utopił miłości, Pała srogiem płomieniem i jeśli ratunku Nie weźmie, przydzie mu dać garło w tem frasunku, Bo gdy swój odjazd przed niem kiedy wspominała, Serce mu z nędznych piersi gwałtem wydzierała. A widząc, iż nie mają miejsca prośby jego, Desperacko sposobu kusi ostatniego: Mocą dostać jej myśli, wdziewa twardą zbroję, Rozsyła w różne drogi kompanią swoję. Sam na pewnej pilnuje, ogień, co go grzeje Wewnątrz, wątpliwe w sercu mdłem wskrzesza nadzieje. Czeka, zakryty w lasku, potem nań wypada, Postrzegszy, gdy już jechał, i swe drzewo składa. Za pierwszem starciem iż go rozciągnie na ziemi, Tak tuszy i tak hardy jest z siłami swemi, Lecz rycerz, co mu wojny nie nowina były, Przepędził grotem przedni blach z najtęższej siły, Tarcz wprzód, jak śkło, skruszywszy, temu z wielkiej rany Krew pryska, już nią wszystek mizernie spluskany. Niosą ojcu z lamenty trupa żałosnemi, Który go pogrzebł, rzewno płacząc, z dziady swemi. Lecz tem przypadkiem dawnej ochoty, ludzkości Nie ubyło młodszemu, z takąż chęcią gości Przymował, jaką starszy za żywota swego Oświadczał, gdy się trafił kto w kasztelik jego. Aż znowu tegoż roku z dalekiej krainy Z żoną przyjechał tu grof niespodzianie iny. Sam grzeczny, mądry, siły do Marsa sposobnej, Sama nad podziw twarzy wdzięcznej i nadobnej. Każdy rozumiał, iż ich umyślnie złączyło Przyrodzenie: tak równe jedno z drugiem było, Sercem, urodą, dworstwem, rozumem, ludzkością Ten kwitnął, ta zaś cnotą, wiarą i miłością. Oboje godne siebie, obiema panował Równy płomień i skutki równe w nich sprawował. Olindrem bohatyra zwano z Longawille, A ona imię na krzcie odniosła Druzylle. Skoro jej dojźrzał Tanakr, skoczywszy, przywita I zaraz ogniem spłonął, tak więc rączo chwyta Płomień nasuszszą słomę, gdy kto pieca blizko Kładzie ją, aby z perzyn uczynił igrzysko. Zapomniał przygód bratnich, ledwie myśli o tem, Iż z miłości przypłacił zdrowiem, krwią, żywotem, Wzdycha, twarz swoję w sercu jego wykowała Piękna gościa, nowy żal, nowy ból zadała. Ostrożniejszem jednak być chce, bo strach ma oczy, I w głowie swej uknował zastąpić mu w nocy Z taką kupą żołnierzy swych, żeby z to siły Olinder mścić się nie miał, gdy go będą biły Bronie wszystkich: tak lekko gaśnie ludzkość ona Wrodzona dla miłości, co w niem tkwi wpojona. Poczyna tonąć w brzydkich występkach i swego Powoli naśladuje ojca okrutnego. Milczkiem wyjeżdża z zamku, a z sobą prowadzi Pod trzydzieści we zbrojach najtwardszych czeladzi I blizko od gościńca w jaskinią ich kryje, Sam, miłością zraniony, ledwie tchnie i żyje. Tem czasem Olindr jedzie i widzi, że drogi Z ścieszkami opanował nieprzyjaciel srogi, Dobywa rączo szable, ale oskoczony Od wielu, ze krwią leje żywot ulubiony. Zabit Orlinder, żonę najpiękniejszą jego Bierze zdrajca do zamku poniewoli swego. Ta drapie niebieską twarz, tłucze piersi białe, Źrzenice zatopiła w płaczu okazałe, Żyć nie chce, spuszcza na dół pochyloną głowę, Mdleje nieszczęsna wdowa i zamyka mowę. Potem z mostu do rzeki wysoko skoczyła I srodze o róg skały ciemię uderzyła. Nie mogła zaraz umrzeć, tak na poły żywą Niesiono, ale skargą przykrą, żałośliwą Najtwardszy krzemień, lwicę najsroźszą wzruszała I w samej śmierci rozkosz z pociechami miała. Próżno, bo smutny Tanakr sam chorej pilnuje, Nie śpi, lekarzów prosi, siła obiecuje. Za żonę ją już mieć chce, widząc cnotę taką, I poprzysięga wiarę, uczciwość wszelaką. Tego pragnie, tego chce Tanakr bólem zjęty, Aby prędko swój skutek odniósł zamysł wszczęty, Jako może, błaga ją, na się zwala winę, Miłością się wymawia, co dała przyczynę. Darmo, bo im ją barziej, nieszczęsny, miłuje, Im rychlej wkraść się w łaskę gwałtem usiłuje, Tem cięższe w utrapionem sercu bole wzrusza, A jakby na śmierć swoję jątrzy i przymusza. Lecz to sztucznie chce czynić mądra biała głowa, Stokroć umrzeć dla swego Olindra gotowa: Weselszy wzrok prostuje na Tanakra, słowy Łagodnemi uśmierza żal jego surowy. Leczyć ranę lekarzom różnem z chęcią daje, Na wszystkiem, co oni chcą i każą, przestaje, Przysięga, iż już starej miłości skutecznie Zapomniała, a z nowej cieszyć się chce wiecznie. Pokój zmyśla po wierzchu, ale pomstę knuje W sercu i wszystką siłą do niej się gotuje. Różne rzeczy rozbiera w myślach rozdwojonych, W powiekach nie postoi sen, łzami zemdlonych, Na ostatek dać garło sama umyśliła, Byle wprzód przed swą śmiercią Tanakra zabiła. Umrzeć chce, rozumiejąc zginienie szczęśliwe, Jeśli pomstą nasyci oko żałośliwe. Tak gniew morzy, wesołą wnet twarz ukazuje, Wstawa rączo z pościeli, zdrowszą się być czuje, Na Tanakrowę wolą przypada i ono Wesele, prosi, aby co rychlej kończono, Ubiera się nad zwyczaj piękniej, głowę stroi. Tanakr trosk zapomina rad, już się nie boi, Jeno chce mieć Druzylla, aby ślub dawano Tem sposobem, jaki w jej ojczyźnie chowano. Lub to była prawdziwa rzecz, lubo nie była Bo i ja mniemam, iż ten figiel wymyśliła Najutrapieńsza wdowa, aby swych żałości Pożądaną nagrodę wzięła bez trudności Atoli to natenczas mieć chce i tak tuszy, Że Olindra swojego najkochańszej duszy Wdzięczną pośle ofiarę, zabiwszy srogiego Młodziana, co mu wydarł żywot z żoną jego. Wdowa mówi co bierze małżonka nowego,  Po winna wprzód, nim wnidzie do łożnice jego, Błagać cień pierwszych mężów, których obraziła Tem samem, iż za mąż iść znowu pozwoliła, W kościele, kędy głuche ich schowano kości, A to snać ma jem pomódz do wyścia z ciemności, Jeśliby w jakiej byli na czas zatrzymani Od Boga za występek i grzech swój skarani. A przy ślubie zaś z drugiem kapłan wyniesione Wino ma święcić, mówiąc modły zwyczajone, Potem, kiedy przemieni wieńce na ich głowy, Pierścienie złote odda, wnet kubek gotowy Poda do rąk małżonki naprzód, aby piła Jednę część, a mężowi drugą zostawiła. Taką powinność, takie prawo ustawili Przodkowie naszych krajów, kiedy je rządzili. Tanakr, co mniej trwa o to, choć według nowego Zwyczaju odprawi się ślub w kościele jego, Byle mu się czas krócił, byle nie trudniono Chciwych zamysłów, kazał, żeby gotowiono Wszystko co prędzej, nie wie nędznik oszukany, Że na jawną śmierć tem jest przemysłem wydany. Bo tak bodzie serce żal w troskliwej sierocie, Iż chce najprędzej czynić skutek w złej robocie. Miała z sobą Druzylla białą głowę starą, Co z dziecinnych lat szczerość przysięgła jej z wiarą, Tej zawoławszy, sobie szepty najciszszemi Rozkazuje napełnić jady śmiertelnemi Kubek z winem i schować do czasu pewnego, Ufając, że sekretu nie wyda wielkiego. Bo tem sposobem żywot chce odjąć srogiemu Mężobójcy, synowi Marganorowemu. Bieży baba z najwiętszą, jak może, ochotą A maże nieszczęśliwą swe palce robotą, Przyprawia wnet truciznę, wina kandyjskiego Przymieszawszy do soku najjadowitszego. Potem się do pokoju bez odwłoki wraca, Daje paniej, ta patrzy i w rękach obraca Przyczynę śmierci przyszłej, a zlawszy twarz łzami I napiękniejsze piersi, miesza żal z gniewami. Przyszedł dzień i godzina, ślubowi oddana, Alić w kosztownych szatach Druzylla ubrana Idzie w kościół, muzyka przed nią wdzięczna brzmiała I dźwiękiem słodkiem smutek zewsząd wygnać chciała. Juź nabożeństwo zwykłem trybem poczynają Wszyscy po wschodach, gankach, oknach jię wieszają. Weselszy, niż kiedy, beł sam Marganor stary, Bogate ciska z synem na ołtarz ofiary. Jak prędko nabożeństwo odprawili swoje Księża, stanęło obok ludzi pięknych dwoje. W złotem naczyniu kapłan wino poświęcone Przyniósł, to do pięknych ust Druzylla przytknione Pije śmiało tak wiele, jako rozumiała Po truciinie, iż skutek swój w niej sprawić miała. Potem młodemu panu najweselsza daje, Ten z taką chęcią wypił, iż nic nie zostaje. A oddawszy precz kubek, ręce ściągnął obie, W najściślejszem aby ją obłapił sposobie. Lecz ta prędko w straszną się postać odmieniła, Wściekłość miasto dobroci z gniewem nastąpiła: Trąci go, twarz jej gore, w źrzeńcach strach surowy Gniazdo usłał, nakoniec tej zażywa mowy: Odstęp, o odstęp, zdrajco przemierzły, odemnie: Nieprzyjaciela odtąd głównego masz ze mnie. Cóż, słodkich pociech szukasz jakie głupstwa twoje! U tego, któremuś wziął radość i pokoje? Takżeś prędko zapomniał, żem ja z tej złej ręki Nieszczęśliwy początek wzięła mojej męki! Atoć płacę: bierzesz śmierć, ale mię to boli, Iż bez morderstwa będziesz umierał powoli. Bo choćby się tyraństwa wszystkie zgromadziły Na cię, jeszcze twej złości równeby nie były! Żałuję, żem obietnic inszych nie spełniła, Póki się dusza z ciałem tem nie rozdzieliła. Nic to: była chęć, była wola dostateczna, Przyjmie ją, nie wątpię ja, przyjmie Myśl przedwieczna. Niedostatek wymawia zawsze ubogiego: Z jakiem sercem dał, z takiem brać trzeba od niego. Dość na tem, żem ci zdrowie dziś własne odjęła, Jakom chciała, myśliła i zawsze pragnęła. A choć według występków nie bierzesz karania Tu na świecie za twego i mego mieszkania, Ufam, iż duch pocierpią w piekielnej ciemności, Ja na to patrzyć będę z jasnych wysokości. To rzekszy, wzniosła wzgórę żałośliwe oczy I płaczem najhojniejszem twarz nadobną moczy, Przymi wołając proszę, 
Olindrze kochany, Dar, od najnieszczęśliwszej żony zgotowany. Przymi, a uproś zaraz zbawiciela swego, Abym z tobą dziś mogła być w królestwie jego. Jeślić rzecze, iż dusze, co zasług nie mają, Próżno się do niebieskich gmachów napierają, Powiedz, iż znamienite mam korzyści z sobą, Z któremi przed najświętszą stanąć chcę osobą: Bo zaż więtsza może być przysługa na ziemi, Jako gubić bezbożnych z grzechami brzydkiemi? Ledwie tych słów ostatnich z płaczem domówiła, Ducha z najkształtniejszego ciała wypuściła, Nie utraciwszy pierwszej bynajmniej gładkości, Wesoła, iż się znacznie zemściła srogości Tanakrowej, bo umrzeć on musiał tem pręcej, Iż z ochoty nieborak trucizny pił więcej. Biało, jako lilia najpiękniejsza, bladła I niedaleko trupa zdrajce swego padła. O, jak żalem nieznośnem został przerażony Marganor, sprawy widząc z nagła dziwne ony! Z niewymówionej nędznik umrzeć chce żałości, Co mu niespodziewanie przeraża wnętrzności. Dopiero dziatki widział, a teraz czas mały, Jako mizerny ociec jest osierociały. Więc przyczyny żałosnych śmierci go przejmują: Dwie białe głowy dwuch mu synów odejmują. Razem go zdrada gryzie, miłość, żal, sromota, Gniew wściekły i białej płci najchytrszej niecnota, Burzy się na kształt morza, kiedy go ruszyły Wiatry, co je w dzień chmurny grady pobudziły. Pomsty chce, lecz w tej mierze próżna jest otucha: Sam widzi Druzylline ciało, próżne ducha. Nic to przecię: on jadem surowem ruszony, Kole bezduszne piersi przez obiedwie strony. Tak pełna trucizn żmija żądło pomsty chciwe Topi w kiju, którem ją chłopczysko gniewliwe Przyciska, tak pies wściekły sierć na grzbiecie jeży, Gdy za ciśnionem na się kamieniem w skok bieży, Aby go kąsał darmo kłem nielutościwem, Jakoby on beł winien, jakoby beł żywem, Ani może uśmierzyć swych jadów i złości, Aż go ktokolwiek sprzątnie z nieznajomych gości. Ale gdy się nie mogły napaść jego oczy Tą pomstą, jak szalony, w pośrzodek nas skoczy, Żadnego nie ma względu na stan, na włos siwy, Wiele zabił białych głów różnych, zapalczywy, Nie inaczej chłop kładzie kosą wyostrzoną Na ziemię trawę z kwieciem barwistem zieloną. My, nędzne, nie broniem się, mniej, niż w pół godziny, Ze sto ranił, z pięćdziesiąt zabił bez przyczyny. Ludzie bojaźń objęła, włosy z strachu wstały, Jedni wrzeszczą, a drugich słowa odbieżały, Ucieka z podłem gminem i stan wynieślejszy, Nakoniec z rady jego skoczyli przedniej szy I szaloną porywczość według sił hamują Prośbami, swą powagą, broń z ręku wymują. Tak zostawiwszy i płacz i krwie potok cały W kościele, wszedł do zamku na sam wierzch tej skały. Gniew jednak w niem nie umarł: dekret dał surowy, Aby z państwa wygnano wszytkie białe głowy, Bo kochańszy z przyjaciół ledwie uprosili, Iż ostatka żołnierze srodzy nie pobili. Zaczem wszystka płeć nasza, gdy beł nakłoniony Dzień do zmierzku, uciekać musi w cudze strony Z tem zakazem, aby już, póki zstawa świata, Żadna nie oglądała męża, syna, brata. Tak od żon oderwano mężów ulubionych, Tak i od matek w naukach synów wyćwiczonych, A żaden z nich nawiedzieć nie śmie, gościu drogi, Tych progów: wielką bojaźń wlał w nich tyran srogi. I nie dziw: najsroższemi pokarał mękami Wielu, co malusieńki czas tu byli z nami. Więc i do kasztelu wniósł tak przykre zwyczaje, Iż gorszych nie słychały nigdy dzikie kraje. Biała głowa, co tędy umyślnie pojedzie, Lub trafunkiem przygnana, pokarmować będzie, Prawo tak chce, aby grzbiet, nędzna, nagi dała Pod miotły z orszakiem swem, będzieli go miała. Potem, kiedy ją wygnać z miasta będą chcieli, Trzeba, żeby jej szaty po piersi urżnęli: Niech u niej widzą wszyscy, co natura kryje, A żołnierstwo zaś mężczyzn, będąli, pobije. Bohatyrów jeśli też trafi się tu który, Sam go poimać każe, zaraz zbiegszy z góry, I jak ofiarę jaką na cmyntarze one Prowadzi, gdzie są ciała synów pogrzebione. Zdziera zbroję swą ręką, zsiadać każe z koni, Odpasuje od boku doświadczone broni, Potem w turmę straszliwą, pełną smrodów wpycha, Gdzie ostatniego ducha więtsza część wydycha. Nadto powiem ci jeszcze: jeśli który będzie Tak szczęśliwy, iż jego cnotą się uwiedzie, Wypuszcza go z tarasu, lecz na święte księgi Ewangeliej musi te czynić przysięgi, Iż póki dusza w żywem będzie trwała ciele, W domu, w polu, na morzu, w lesie i w kościele Z najokrutniejszem gniewem wszystkie białe głowy Ma prześladować zawsze szablą, piórem, słowy. Tak mówiąc, bohatyrki śmiałe rozdrażniła I wielkomyślne serca w gniewy zaprawiła. 
Gryzą się, iż nierychło mija noc i łają, 
Ledwie na sen powieki ciężkie pozwalają. 
A gdy jutrzenka biała na wschód podawała Rany świt i dać miejsce bratu Febejniała, 
Porwawszy się, żelazne odzieżę wdziewały I na konie ochoczo najrętsze wsiadały. Ledwo ze wrót pomkną się trzy lub cztery kroki, 
Ujrzą, ano z kurzawy gęstej dym wysoki Z tyłu jem się ukazał, a tęten prędkiego Poskoku jazdy sporej zagłuszał każdego. 
Obrócą wzrok, gdzie prochy mgłę wzbudzają ony Tak daleko, jak zasiądz może wyciśniony Kamień, i wnet we zbrojach dwudziestu postrzegli, 
Co na koniech w pochyły wąwóz pędem wbiegli. W pośrzodku prowadzili wiekiem obciążoną, 
Na szkąpsku białą głowę z twarzą pochyloną, Tak zbrodnia do szubienic na katowskie męki Najczujniejsza straż zwykła wlec z miasta przez dzięki. 
Tej gospodyni biedna gdy się przypatruje, 
Zbladszy, jako trup, gościom zaraz ukazuje I powieda, że to jest Druzylle kochana Sekratarka, dziś na śmierć haniebną skazana. Sekretarka, co oraz poimana była Od Tanakra i której pani poruczyła Jad śmiertelny gotować, ta w kościół chudzina Wniść dla podejźrzanego strachała się wina. Potem gdy ją wieść przykra w pół serca trafiła, Iż desperacko pani zdrowie utraciła, Wypadła z miasta chyżo w minucie godziny, Chcąc opuścić przemierzłe złych ludzi krainy. Ale Marganor zdrajca wszędzie rzucił szpiegi Na ląd i tam, gdzie morza tłuką swoje brzegi, Różnych sposobów, różnej próbując chytrości, Jakoby jej dostać mógł i napaść srogości. Nakoniec czegóż brzydkie łakomstwo nie sprawi? Grof jeden, u którego staruszka się bawi, Wydał ubezpieczoną pokojem za dary, Których dosyć Marganor obiecał mu stary. I pod samę Konstansę, mocno przywiązaną Do konia, odprowadził, nagą, roztarchaną. O czem dowiedziawszy się nasz pan jadowity, W domek opodal drogi, od ludzi zakryty, Wsadzić kazał nieszczęsną, aby oczy jego Nie widziały przyczyny żalu najcięższego. Dziś zaś, jako ja tuszę, babę utrapioną Już chce zabić i śle z nią zgraję zajątrzoną. Jako rzeka, którą śle Wesulus wysoki, 
Gdy się z nią Tyczyn, 
Adda, 
Lambr zejdzie głęboki, 
W nieokróconem pędzie domy wywalone Hardsza kruszy, most każdy rwą wiry szalone: 
Tak Rugier, słysząc coraz więtsze okrutności Marganarowe, serce zapala w śmiałości, 
Tak bojowniczki obie goreją gniewami I pomstę obiecują swemi wziąć szablami. Nie mogą się wydziwić brzydkiem złościom jego, 
Barziej, jako jem cierpiał Bóg do czasu tego. 
Potem nadobne dziewki wespół uradziły, 
Aby bez żadnej zwłoki zdrowia go zbawiły, Jeno dać zwyczajną śmierć zda się jem nie grzeczy Temu, co bestyalski żywot, nie człowieczy Prowadzi: przez tysiąc mąk, tysiąc zelżywości Przeklętą duszę posłać w nizkie chcą ciemności. Ale niż jem to przydzie, co myślą, odprawić, 
Najutrapieńszą babę wprzód skoczą wybawić. 
Skoro broni dobyli ostrych w mgnieniu oka, 
Zaraz z najstraszliwszych ran leje się posoka. 
Przykrzejszego zapędu, jako rozum wzięli, 
Marganorowi na się hultaje nie mieli, Uciekając, ciskają puklerze, szyszaki, 
A ci w tyły sromotne sieką nieboraki. Tak wpada na zjadłych psów kieł nieuchroniony, 
Kiedy się nabarziej zda być ubezpieczony, 
Rozbójca wilk, z obłowem co śmiele kradzionem Szedł do jamy dać pokarm szczennikom zmorzonem, 
A widząc, iż o zdrowie idzie ulubione, 
Puszcza zdobycz, sam w gaje uchodzi zgęścione I niedościgłą stopę takiem pędem niesie, 
Że go chciwość myśliwcza darmo szuka w lesie. Potem nie tylko swych zbrój i baby ubogiej Odbiegli, rozum z trwogi utraciwszy srogiej, 
Lecz z własnych pozsiadali jak najprędzej koni, 
Widząc, iż najuszony zwyciężca ich goni, 
I w jaskinie co bliższe gwałtem się wcisnęli, 
Które w chróstach najgęstszych przed sobą widzieli, 
Zacna zaś kompania dziewki utroskane Z chęcią wielką na konie wsadza odbieżane. I w najbystrzejszem skoku bieżą ku srogiemu Zamkowi prostszą drogą Marganorowemu. 
Chcą z sobą wziąć staruszkę, lecz ta, strachem zjęta, 
I pojrzeć w ten nie może kąt, gdzie złość przeklęta Tyrańskich ludzi mieszka: krzyczy, płacze, prosi, Ale ją Rugier dobry na konia podnosi I za sobą bezpiecznie siedzieć rozkazuje, 
Ażby pomstę ujźrzała, którą obiecuje. Przypadli w mgnieniu oka na miejsce, z którego Widzą kształt z wielu kamieńc rynku bogatego, Nie miał przekopu, muru, nie strzegły go wały, 
Wkoło tylko kamienie przykre opasały. 
A w pojśrzodku stał pałac, pięknie wyniesiony, 
Grzbiet na skale swej trzymał dużej umocniony. 
Tam swe wodza kierują z wielkiem ukwapianiem, 
Tusząc, 
Marganorowem iż on jest mieszkaniem. Zaraz, jak wpadli w rynek, straż oczy straszliwe Obraca i ręce nieść chce, na korzyść chciwe, Pytają przyczyn weścia i co zaczby byli, 
W który sposób w dziedzictwo pana ich przybyli. 
Wtem sam Marganor wyszedł rączo z niektóremi I słowy jem powiada zaraz gniewliwemi Prawo złe swojej ziemie i ustanowiony Zwyczaj na gościa, który trafi się w te strony. Wnet Marfiza serdeczna konia ostrogami Jako najmocniej zwarwszy, nie chce nowinami Bawić tyrana złego, prędkiej pomsty chciwa, 
I kopiej nie składa, szable nie dobywa, 
Ale pięścią w wierzch hełmu z tej mocy i siły, 
Które jej z przyrodzenia w ciało wlane były, 
Tak okrutnie Margana zdrajcę uderzyła, 
Iż na poły martwego w siedle zostawiła. Za Marfizą nadobna żołnierka z Dordony Bieży, a przy niej Rugier, gniewem zapalony, 
I zaraz miedzy brzydką zgrają się zawiera, 
Sześciu jednem kopiej złożeniem zabija: 
Pierwszemu brzuch, a dwiema piersi srodze skrwawił, 
Czwarty szyje, piąty łba trafunkiem nadstawił, Szóstemu o tył duży drzewo się spadało, 
Żeleśce sztych śrzodkiem zbrój krwawy ukazało. Córka zaś Amonowa w kogo uzłocony Grot wymierzy, ziemie się chwyta, obalony, 
Równa piorunom, które strzela z pochmurnego Obłoku błyskawicadnia niepogodnego, 
A w co jeno zawadzi, kruszy, łamie, psuje, 
Dęby ścina, krzemienie najtwardsze rysuje. 
Ucieka, kędy może, żołnierz wylękniony, 
Kto w kościele, kto w domu tai się, zamkniony. Marfiza Marganowi ręce powiązała Opak i Druzyllinej słudze w moc oddała. 
Ta rada, niewymownie cieszy się, ślubuje, 
Iż krzywdy paniej swojej znacznie powetuje. 
Potem radę zarazem spólną uczynili, 
Aby zamek tyrański do szczętu spalili, 
Jeśli lud nie pozwoli na ich prawa nowe, 
Które dać bojowniczki zaraz jem gotowe. Lecz najmniejszej wola ich w tem nie ma trudności: 
Wszyscy nad złoto droższej pragnęli wolności. 
Nie trzeba miasta palić, mieszczan bić, bo oni Dawno najostrszych dobyć myślili nań broni I tak panu życzyli źle, jak prawom jego, 
Jeno czasu musieli czekać sposobnego, 
Posłuszeństwa oddając dotąd przymuszone, 
Póki pomsty nie wezmą gniewy zajuszone. Więc nieufność na wielkiej bywała przeszkodzie: 
Niezgodni są, każdego podejrzenie bodzie. 
Tem czasem wyzabijał jednych tyran srogi, 
Drugich na wyspy posłał, za morskie odnogi, 
Aż nakoniec, choć serce milczało strwożone, 
Łzy nieba przeraziły, gwiazdami natknione, 
Zwabiwszy na szeroki krąg ziemski gniew boży, 
Który im jest późniejszy, tem surowszej grozy. Bo za tą okazyą on lud utrapiony Wylewa na Margana jad wewnątrz tajony: 
Tłucze, bije, włosy rwie, lży słowy szpetnemi. 
Pełni się to, co czasy rzeczono dawnemi, 
Iż na pochyłe skaczą drzewo biedne kozy, 
A na nieszczęśliwego co żywo się sroży. 
Słusznie przykład królowie stąd wezmą, a swemu Źle panować nie będą pospólstwu biednemu. Ci zaś, którem przykry pan córki, siostry, żony Pobił, widomy niosą gniew i odważony, 
Zabić chcą okrutnika, cisną się z szablami, Lecz bohatyrki obie skoczywszy, broniami Okryły go, a z drugiej strony Rugier śmiały, 
Nie chcąc, by lekko z świata tyran zszedł zuchwały, Bo jeszcze zrazu spoinie tak postanowili, 
Aby go tysiącem mąk różnych nakarmili. Obnażonego tedy w pół wnet porywają I słusznem zjętej gniewem znowu starce dają, 
Wprzód krętemi związawszy dużo powrozami, 
Iż najmniejszemi ruszyć nie zdołał członkami. 
Tak sługa Druzyllina, zajątrzona srodze, 
Wodzi skrępowanego po rynkowej drodze, 
Wodzi, a bojcem, który z drzewa kończatego Uczyniła, krwawi brzuch, piersi, boki jego. Ulania też z swemi we spółek pannami Miedzy ciskaniem błota, miedzy kamieniami Bieży, ręce do góry wzniesione trzymając I dotkliwemi z niego słowy przeszydzając. Gdzie teraz twoja srogość woła gdzie sierdzi te, Zamysły, gdzie panieńskiej krwie serce niesyte? Potem mu tłucze głowę, twarz kąsa zębami, 
Drugie ostrem paznokciem drą, kolą szpilkami. Jako ojczysty potok, co go uczyniły Niezmiernem deszcze, lody, śniegi, gdy puściły, 
Leci z najstraszliwszem z gór szumem, rwie kamienie, 
Chałup, brogów, drzew wielką moc do morza żenie, A kiedy zaś ustały głębokie powodzi, 
Znowu malusieńki jest, nikomu nie szkodzi, 
Pychy zapomniał pierwszej, wązkość brodów jego Bez zapędów przeniesie krok chłopca małego: Tak Marganor niedawno krajom okolicznem Beł straszny swem tyraństwem srogiem, ustawicznem, Teraz czas przyszedł, w który rogów mu utarto I w garści mdłej białej płci moc dziką zawarto. 
Biedne dziecka pastwią się, plugastwem ciskają, 
Gęby krzywią, plują nań, w błota popychają. 
Rugier zaś z kompanią porwawszy się swoją, 
Do pałaców pobiegli, co na skale stoją. Prócz wszelakiej trudności w zamek ich puszczono, 
W którem skarbów, klejnotów siła naleziono, Część biorą, część rozdają gościom ukrzywdzonem, 
Więc i tarczą naleźli złotą w miejscu onem Rada jej Ulania a potem szukają Trzech królów, kłódki u turm wszystkich odbijają I widzą, iż do kloców, blachą okowanych, 
Przywiązani są mocno w sukniach oszarpanych Bez szabel, bo jako są zrzuceni z swych koni Od Bradamanty, nie mieć poprzysięgli broni, 
Ażby znacznej niesławy, znacznej zelżywości Zmazę plugawą znieśli i skutek dzielności Szczęśliwszej kędykolwiek otrzymali, swemi Zdarszy zbroje najtwardsze rękami dużemi, 
U rycerzów przedniejszych, których w onej stronie Potkają i zwyciężą w Marsowej obronie. Wyniść każą z więzienia wszystkiem trzem ciężkiego, 
A same, nim odjadą do kraju inszego, 
Obywatelom tamtem przysiądz rozkazują, 
Aby, jeśli się w słusznej powinności czują, 
Żony, mężom w swem mieście pobrane, oddali, 
A z dalszych wzięte krajów bez zwłok odesłali, Inaczej srogą pomstą grożą i karaniem, 
Nie pójdąli za wolą tą i rozkazaniem. Nadto jeszcze chcą, żeby i to obiecali, 
Iż gdyby w te odległe kąty przyjechali, 
Lubo rotmistrze sami lubo roty jakie, 
Będą powinni przysiądz wprzód na punkta takie Przez Boga i przez świętych, albo jeśli mają Sroższe klątwy w tem mieście, co ich zażywają, 
Że wielkiemi białej płci przyjaciółmi będą, 
A ich nieprzyjaciołom na garle usiędą. Więc i z przedniej szych domów wszyscy małżonkowie Swych żon, gdy zwłaszcza która co do rzeczy powie, 
Słuchać koniecznie będą, bo tak snadno rady Białogłowskie wielkiemi wsławią się przykłady. 
Ażeby to w swej klubie, co mówią, zostało, 
Marfiza wrócić się chce, nim rok zbieży cało, 
I jeśli zwyczaj nie ten, lecz zastanie iny, 
Lud wyścina, a miasto obróci w perzyny. To sprawiwszy, ukazać miejsce każą sobie, 
Gdzie Druzylline ciało w sprosnem leży grobie. 
To biorą, splugawione, z jej mężem pospołu I do jednego kładą w jednej trunnie dołu Z takiem dostatkiem, z taką pompą i żałością, 
Jaka za małą czasu mogła być krótkością. 
Tem czasem starka biedna Marganora swego Trapi i dojmuje mu bojcem do żywego. Potem wspaniałe dziewki przy jednem kościele Słup widzą, co pismo niósł, wyryte na czele Prawa, które sam tyran stanowił bezecny, 
Gdy obchód Tanakrowi czynił ostateczny. 
Na tem Marfiza dobra tarcz, hełm, zbroję jego Zawiesiwszy, znak dała tryumfu wielkiego I wydrożyć kazała z wierzchu literami Żywot srogi, bezbożny z złemi postępkami. A na drugiej zaś stronie swoje prawa nowe, 
Przeciwne temu, co jest złe, dzikie, surowe Z strony niewinnych dziewcząt, wyryć rozkazuje, Pierwsze do szczętu niszczy, maże, skrobie, psuje. 
Islandka zaś dla inszych szat się odłączyła, 
Które jej wierna sługa swą ręką robiła, Bo wstyd wielki rozumie, zelżywość niemałą Przyść w Karłów dwór tak marną, tak nieokazałą. Zostaje tedy w mieście z biednem Marganorem, 
Który aby ludziom beł przykładem i wzorem Karania za swe złości, nie mordując więcej Białej płci, na wieżą go prowadzić co pręcej I z najwyszszego ganku każe, aby skoczył. 
Ten, ledwie spadł, haniebnie krwią swą ziemię zbroczył. 
Ale już o niej dosyć, o tych, co się śpieszą Do Arie, wiersze moje coś nowego wniesą. Cały ten dzień i cztery godziny drugiego Jechali do gościńca śpieszno dwoistego: 
Jeden w obozy nasze drogę ukazował, 
Drugi ścieszkę do morza ku Arii prostował. 
Zsiadszy kochana para, gdy nie ma przekazy, 
Obłapia się, żegnając, do tysiąca razy. 
Potem Rugier w swą drogę biegł, te się udały W obóz moje też wiersze wytchnąć będą chciały. 
Koniec pieśni trzydziestej siódmej. 
XXXVIII. 
Pieśń trzydziesta ósma Argument Jedzie Rugier do Arie, 
Marfiza do Karła, 
Krztu pragnie, w naszej wierze chcąc, aby umarła. 
Astolf raj opuściwszy, przybył w ziemskie strony I wraca Synapowi wzrok przedtem stracony, Potem z swem wojskiem w państwo króla afryckiego Wpada nagle i żyzny kraj pustoszy jego. 
Karzeł z Afrem pozwala, aby się dwaj bili Rycerze i burdom kres krwawem uczynili. 
Allegorye W tej trzydziestej ósmej pieśni przez Astolfa, który cudownie skały przemieniał w konie, poznasz snadno, jako rzeczy niemasz tak niepodobnej, którejby ten, kto miłosierdziu ufa boskiemu, snadno otrzymać nie mógł. 
Przez radę Agramantowę, która się w Marsylem i Sobrynie doskonalsza najduje, uważyć możesz, jako szkodliwa rzecz jest na perswazye spuszczać się cudze, zwłaszcza gdy różne w różnych głowach rozpierają się dowody. . 
Skład pierwszy Nasławniejsza biała płci przez swe dzielne sprawy, 
Co rymom dajesz mojem wzrok i słuch łaskawy, 
Wiem ja, iż odjazd nagły Rugiera zacnego Gwałtem cię do mniemania wzbudza opacznego, 
Rodząc frasunek w sercach, jaki smutna miała Bradamanta, kiedy go na drodze żegnała, Bo któżby nie rozumiał, że jego wnętrzności Kłamliwy palił ogień nieszczerych miłości? Gdyby insza przyczyna nad wolą kochanej Wypędziła go dziewki smętnej, upłakanej, 
Lub to skarbów tak wiele, któremi samemu Zrównaćby mógł Krezowi z Krasem bogatemu, 
Ja sam trzymałbym, że mu serca nie zraniła Miłość, choć w same piersi swą strzałą trafiła, Bo jej rozkoszy słodkie z lubemi żartami Przewyszszają nadroższe kruszce z klejnotami. Ale iż uczciwemu kwoli swemu drogę Przed się wziął, snadno, snadno wymówić go mogę, I jeszcze to powiadam, iż stąd osobliwej Godzien chwały i sławy, w przyszłe wieki żywej, A gdyby najkochańsza tego mu broniła Bradamanta, słusznieby taki głos puściła O sobie, że rozsądku lub to jest miałkiego, 
Lub serdecznie Rugiera nie miłuje swego. Bo jeśli przyjaciela przyjaciel prawdziwy Ma tak szanować, jako swój żywot właściwy, 
Cóż rozumiecie o tych, co szczerej miłości Nierozerwanem związkiem spięci od młodości? 
Nad rozkosz, której jedno udziela drugiemu, 
Powinni pierwsze miejsce dawać uczciwemu Tem ochotniej, im pewniej wiedzą, iż przechodzi Sława żywot, co się tak z wielką pracą rodzi. Słusznie tedy do króla jedzie Rugier swego, 
Aby nie mazał w żadnej sprawie uczciwego. 
Bo odjazdu namniejszej nie mając przyczyny, 
Trudnoby uść miał płochej porywczości winy. 
Więc jeśli Almont ojca jego zamordował, 
Nie jeno się kilkakroć Agramant sprawował, 
Lecz łaski pańskiej kładł nań różne często znakiv Życząc, aby dostatek z sławą miał wszelaki. Słusznie i Bradamanta na to przypadała, 
Choć obraz jego wdzięcznej twarzy w sercu miała. 
Słusznie prośbą, słusznie go łzami nie wstrzymywa, 
Któremi bielsze nad śnieg jagody umywa, Wie najwdzięczniejsza dziewka, iż jej to nagrodzi, 
W krótkiem przybywszy czasie, choć teraz odchodzi, 
A gdyby na uczciwem wziąć miał zmazę jaką, 
Nie nagrodziłoby lat sto z liczbą dwojaką. Przyjechawszy do Arie, gdzie Agramant swego Ludu ostatki zbierał z pogromu pierwszego, 
Myśli różne nadzieją ustawiczną wspiera, 
A od świeżych zaledwie tęsknic nie umiera. 
Bradamanta zaś serce Marfizie kochanej Wylawszy, do obozu z nią za zorze ranej Przybyła, kędy Karzeł wszystkiemi siłami Spustoszenia Francyej mścił się nad Maurami. Co żywo się raduje, drogę jej przebiega, 
Winszowania różnego huk, głos się rozlega, Ten wita, ów pochwala przyjemnemi słowy, 
Ona każdemu schyla najwspanialszej głowy. 
Sam Rynald przeciwko niej z stanowiska swego Bieży, mając Ryciarda z sobą rodzonego, Mile ją obłapiwszy, wesoło przymują, 
W twarzy ochotnej szczerą miłość ukazują. A skoro po obozie ta wieść się rozeszła, 
Że Marfiza w namioty z nią pospołu weszła, 
Marfiza, co od granic Kataju żyznego Po same oceanu brzegi niezmiernego Niewymówionemi się dziełami wsławiła, 
Najmniejsza dusza z kotar swoich wychodziła, Pragną ją widzieć wszyscy, ten tego popycha, 
Ledwie już w najgęściejszej ciżbie drugi dycha. Dla witania zaś kiedy do Karła przybyła, 
Pisze Turpin, iż nizki pokłon uczyniła, 
Na kolana upadszy: dla cnót, dostojności Sam Karzeł godny się jej zdał tej uczciwości. 
Bo jako na okrągły świat się urodziła, 
Tak schylonej pokory nigdy nie czyniła I sarraceńskiem królom i tem, co panują W chrześcijaństwie, a wszytkich możnością celują. Wyszedszy z swych namiotów, chęć jej ukazuje Cesarz wzajem i obok siedzieć rozkazuje Wyszszej królów i książąt, co mu hołdowali, 
A dla niego w tej wojnie krew swą rozlewali. 
Potem ustąpić zaraz pospólstwu kazano, 
Przedniejsze urzędniki ledwie zostawiono. 
Biorą swe miejsca, pełni wesołej ochoty, Gmin podły dla przestrzeństwa wyszedł za namioty. Marfiza wesoły wzrok w twarzy utopiła Cesarskiej i tak usty słodkiemi mówiła: O, jeden między królmi godny naleziony, Którego dźwięk głośnych spraw niezastanowiony Od tyrreńskiej odnogi u Scyty białego Nie został, ale przeszedł Murzyna brudnego, Twego krzyża się wszystek świat nie darmo lęka, Bo sprawiedliwem sądem zwycięstwo cię czeka. Ta sława z ostatecznych kątów świata tego Przygnała mię, o królu, do ciebie samego, Niemniej i zazdrość, jeśli przyznam prawdę tobie, Bom w głowie fantazyą tę uprzędła sobie: W okrutnem przelewaniu krwie bić się z twojemi, Chcąc, aby przedniejszy pan miedzy europskiemi Różnej nie szczepił wiary, alić patrz odmiany: Dziś dla ciebie do boku mam miecz przypasany. Bo kiedym ci najbarziej i twem szkodzić chciała, Żem córką Rugier ową, trefniem usłyszała, Którego bezecny brat zabił w niewinności, Gdy matka napełnione mną miała wnętrzności, Matka trzykroć nieszczęsna, na morze wypchniona, Gdzie z wylaniem hojnych łez jam jest urodzona. Chował mię czarnoksiężnik siedm lat przy krynicy, Temu zaś arabscy mię wzięli rozbójnicy I w Persyej królowi przedali jednemu. Lecz ja musiałam głowę, jako swowolnemu, Uciąć, bo skaźcą być chciał niewinnej czystości, Potem i naród jego w podziemne nizkości Posławszy, samam wielkie królestwo rządziła, A tak fortuna cnocie mej życzliwa była, Iż w osimnastem lecie wieku panieńskiego Sześć królestw przyłączyłam do państwa mojego. Sławy potem zazdroszcząc, jakom powiedziała, Tobie, tum się umyślnie w te kraje udała, Abym wyniosłość wielkich dzieł i męstwa twego Zniżywszy, popsowała do szczętu samego. Lubo to były dobre lubo złe zamysły, Ty sam sądź, jeśli z brzegów przystojności wyszły. Ato memu opadły skrzydła już gniewowi: Dość, żem tak wielkiemu krwią blizka jest królowi. A jako ociec mój beł sługą krewnem tobie, Toż, o królu, obiecuj i po córce sobie. Tych zazdrości, tych jadów nieuhamowanych, Chciwości do lania krwie niewypowiedzianych, Krwie, mówię, chrześcijańskiej zapominam, ale Na Agramanta wszystko zachowam to wcale I na jego potomki, stryje, bracią, sługi: Śmierć ojcowska z myśli mi nie zejdzie czas długi. Dalej mówi, iż pragnie prędko krztu świętego, 
Po którem Agramanta zabiwszy hardego, 
Do swoich państw wrócić się chce znowu wschodowych, 
Aby poddane wiary i obrzędów nowych Nauczywszy, królestwo szerokie okrzciła, 
A stamtąd świeże wojsko zaś wyprowadziła Na tych, którzy Makona z Trywigantem chwalą, 
Jeśli meczetów brzydkich zaraz nie obalą. Cesarz, co beł wymowny nie mniej, jak waleczny, 
Chwali początki pierwsze i zamysł serdeczny, Ojca jej przypomina sprawy znakomite I wszystkiego domostwa, które on wyryte Na swem sercu teraz ma i dotąd mieć będzie, 
Póki ostatniem dusze ciało tchem nie zbędzie. 
Nakoniec przysięgłemi tak zamyka słowy, 
Iż ją za własną córkę przyjąć jest gotowy, I powstawszy, znowu ją obłapia, całuje, Lud wszystek uprzejmie się weseli, raduje, 
Ci zwłaszcza, co z Mongrany są i z Jasnej Góry, 
Ledwie z ochoty wielkiej nie wyskoczą z skóry. 
Jaką jej Rynald czyni uczciwość wspaniały, 
I twarz i oczy same snadno wyświadczały, 
Tem ochotniej, im częściej jej śmiałość cudowną Niedawno pod Albraką widywał budowną. Długobym musiał pisać, jak jej Gwidon duży Rękę całuje mężną, z wielką chęcią służy. 
Akwilant z Sansonetem, 
Gryfon urodziwy Pomnią ją w mieście, dekret gdzie mężczyzn straszliwy Zabijał, pomni Ryciard, 
Wiwian w tej stronie, 
Kiedy przeciw Maganzom była ku obronie, 
Stryjecznego odbiwszy brata Bertolowi, 
Który zapłacił go beł drogo Hiszpanowi. Na jutrzejszy dzień tedy sam cesarz gotować Miejsce kazał, gdzie się krztu miały odprawować Święte ceremonie, z królestwa całego Przywoławszy biskupów do aktu wielkiego I najuczeńszych w wierze doktorów z księdzami, 
Co celują bystremi inszych rozumami Aby dobrej Marfizie, skoro ją okrzcili, 
Tajemnice w zakonie skryte wynurzyli. Przyszedł poważny Turpin w biskupiem ubierze I najpierwsze początki robi w świętej wierze. 
Karzeł z pompą, z wielkiemi ceremoniami Podnosi od zbawiennej wody, a prośbami Boga błaga rzewnemi ale o tem skrócę, 
A do zmysłu się znowu grabinego wrócę, 
Z którem zstępował Astolf z nieba wysokiego Na wozie, 
Heliasza co porwał wielkiego. Już zjeżdżał z jasnej sfery z naczyniem szczęśliwem Grof na ziemię pospołu z prorokiem prawdziwem, 
Aby rozum mistrzowi wojn krwawych wielkiemu Wrócił, co głupstwem czyni strach światu wszystkiemu, 
Gdy mu ziółko ukazał mocy doświadczonej Apostoł na dolinie przykro pochylonej I kazał, aby oczu tknął niem Synapowi, 
Bo tak ku pierwszemu go przywróci wzrokowi. A on tak za tę, jako za pierwsze posługi, 
Których mu czas zapomnieć i wiek nie da długi, 
Ma przebranego ludu pozwolić tak wiele, 
Z którem Bizertę mocną zdoła obledz śmiele, Z temi zaś jako miejsca puste z Murzynami Przejdzie, aby zasuty nie zginął piaskami, 
Jako mu prędkich wichrów wściekłość nie dokuczy, 
Najświętobliwszy starzec powieda i uczy. A potem go do konia prowadzi rączego, 
Co Rugierów beł przedtem i wieszczka starego. 
Żegna grof święte kraje, odpuszczenia prosi I na swem hipogryfie wzgórę się podnosi. 
Bok o bok z Nilem bieży i swą tam prostuje Bestyą, gdzie obłoki niższe upatruje, A poznawszy Nubią, powolnemi loty Spuszczał się prosto w pałac do Synapa złoty. O, jako z niewymowną chęcią go przymuje, 
O, jak ochoty dziwne w twarzy ukazuje! 
Dobroczynności mu tkwią w sercu znamienite, 
Pomni, iż z państwa wygnał ptastwo jadowite, Ale skoro grof dobry moc ziela drogiego Powiedział i przycisnął na źrzenice jego, 
Dopiero się król wielki, przejrzawszy, raduje, 
Dopiero go, jak Boga, czci, chwali, szanuje! I nie jeno tak wiele dał wojska swojego, 
Co Bizertę wywróci z gruntu ostatniego, 
Lecz sto tysięcy nadto wybrać rozkazuje, 
Z któremi sam bez zwłoki jechać obiecuje. 
Ledwie lud wszystek stanął w polu zgromadzony, 
Zaraz szerokie łąki, pola okrył ony. 
Prawda, iż pieszo byli, bo w tamecznej stronie Wielbłądy tylko same rodzą się i słonie. Tej nocy, co z Nubiej wyjazd poprzedzała, 
Taka grofowi rada najlepsza się zdała, 
Aby na hipogryfie góry południowe Oglądał, gdzie są lochy głębokie Austrowe, 
Z których z najprzykrszem szumem swe wydyma gniewy, 
Skały, drzewa porywa, jako letsze plewy. 
Uczynił tak, jaskinią nalazł, miejsce potem, 
Skąd na morza wściekłość śle z żeglarskiem kłopotem. A iż w pamięci Jana najświętszego chował Nauki, pęcherz z niemałej skóry nagotował, I kiedy srogi Notus spał po prącej w dziurze, 
On na cienkiem, nachytrszy, zawiesił go sznurze Na kształt sidła jakiego tuż przy samem wietrze, 
Aby, skoro się porwie rano trząść powietrze, 
Wpadł w miech niespodziewanie i tam zawiązany Z hańbą szaleniec wielką dyszał, poimany. Sprawił to, potem z łupu już uweselony, 
Przybieżał do Nubiej w etyopskie strony I tegoż dnia puścił się w drogę z wojski swemi, 
Żywności z potrzebami wziąwszy wojennemi. 
Idzie obok Atlanta najwynieślejszego, 
Który Maurytanią od słońca przykrego Zasłania, środkiem piasków, co już żadnej szkody Nie czynią, gdy Austrowe milczą niepogody. I wszedszy na część góry, oczyma bystremi Upatruje z wodami równinę morskiemi. 
Potem mężniejszych z ludu obiera swojego, 
Którzy są sposobniejszy do Marsa krwawego, 
I z niemi idzie w górę barziej wywyszszoną, 
Co się w końcu z doliną dzieli rozciągnioną, W tem miejscu, iż szerokie, wszystkich zostawuje, 
A sam na trochę wyszszy pagórek wstępuje. Tam upadł na kolana swe, zachwyconemu Podobny, i modlił się mistrzowi świętemu, A tusząc, iż przyjęte będą prośby jego, 
Ciskał na dół moc wielką kamienia twardego. 
Ojak, kto ma nadzieję w Bogu, zyskał siła! 
O, jak szczęśliwy, wiara kogo uzbroiła! 
Z skał wywalonych mocą, konie w mgnieniu oka Zstały się, które i sam grof widzi z wysoka, Gdy z wesołemi krzyki po pagórkach onych I po polach, w szerokiem placu rozwiedzionych, 
Zawód wielki biegały, ten szpakowatemu Podobny, ten cisawy, ten jasno-siwemu. 
Murzynowie, co niżej w równinie czekali, 
Skoro dzielne bez prącej konie połapali, 
Najrętszy dziwnie prędko strzemion dopadają, 
Koła jak najcieśniejsze dla próby działają. Sto ośmdziesiąt tysięcy grof wojska pieszego Wsadził we dwie godzinie na konia rączego I obegnał afrycki lądem kraj wokoło, 
Wyborniejszych na samo postawiwszy czoło. 
Pali żołnierz, plundruje, uwodzi korzyści, 
Choć powierzonych fezki król pilnuje włości I Branzard z poruczenia Agramanta swego, Cóż potem: nie mogą znieść sił wojska wielkiego. W łodzi lekkiej, którą nieść zwykł żagiel przez wały Tak żartko, iż nie jest ptak lotów prędszych śmiały, 
Posłali, oznajmując swojemu królowi, 
Że nie jeno wytrzymać polem Murzynowi Nie mogą, ale odbiedz muszą i Afryki: 
Tak jem potężne wojska coraz mylą szyki. 
Poseł przybiegszy, króla w pół obleżonego Zastał w Arii, sam Karzeł z wojskiem szedł do niego. Dopiero na nowinę taką zadumiały, 
Gryzie się, żyły z strachu i z gniewu skakały, Widzi, iż nabywając królestwa cudzego, 
Bez mała nie utraci w kilku dniach własnego. 
Królów, książąt pogańskich zwołać rozkazuje, Czoło marszczy, brwi krzywi, smutną ukazuje Postać, na Marsylego z Sobrynem pogląda, 
Których rady w najgorszych raziech zawsze żąda. Potem rzekł: Wiem ja dobrze, iż boskie wyroki Miecą czasem strzały swe bez żadnej odwłoki, Skąd jeśli szkoda jaka przydzie człowiekowi, Mniej winien ani się to ma nierozumowi Słusznie przyczytać jego, lecz kto wiedząc, błądzi, Sam sobie przyczyną jest, sam się niechaj sądzi. Zgrzeszyłbym, zostawiwszy Afrów bez obrony, Gdybym się beł spodziewał wójsk z nubijskiej strony. Ale któż jest tak mądry prócz Boga samego, Coby wiedział pewny czas nieszczęścia przyszłego? Kto to kiedy rozumiał, aby lud daleki Chciwej używać myślił na me państwo ręki? Lud, co go nieprzejrzane piaski dzielą z nami, Grób i śmierć najpewniejsza, gdy igra z wiatrami, Ato obiegł Bizertę, wszerz, wzdłuż ziemię psuje, Pustoszy, w mieście, w polu leje krew, morduje. Na tak pochyłe rzeczy ratunku zdrowego Proszę: mamli stąd jechać, zamysłu chciwego Nie natkawszy, czy czekać, ażby w łykach moich Beł Karzeł, a z koroną postradał państw swoich, Albo jakobym wraz mógł i swą wyswobodzić Stolicę i królestwu tutecznemu szkodzić? Kto co wie, niechaj mówi: na moje sumnienie Usłucham, bo nas, widzę, gubi to milczenie. Tak rzekł król, a gdy żaden nic nie odpowiedział, 
Pojrzał na Marsylego, który bliżej siedział, 
Dając znać, iż to właśnie należało jemu, 
Zaczem dosyć ma czynić powołaniu swemu. 
A ten też zaraz powstał, kolana i głowę Wprzód skłoniwszy, szanując króla, potem mowę Zaczął, gdy znowu na swem siadł królewskiem tronie, 
A najbielsze koroną złotą okrył skronie: Lubo dobre przynosi lub złe sława wieści, Zwyczaj ma, królu, swoich przyczyniać powieści, Diategom ja beł zawsze serca jednakiego, Choć żal dręczył, choć rozkosz lała z brzegu swego, W tej wadze mając strachy, w której i nadzieje, Bo dziś przeciwna smęci, a jutro się śmieje, Wesoła, lecz gdy samej prawdy dojedziemy, Iż język siła przydał, snadno się dowiemy. Słusznie mu mniej potrzeba wierzyć w każdej rzeczy, Zasadziwszy zmysł, rozum przeciwko człowieczy. Bo co za podobieństwo i teraz, słyszemy, Aby z ludimi Afrykę tak niezliczonemi Jeden król miał najechać hardzie, srogo, śmiele Przez piasek niebezpieczny, przez królestw tak wiele, Przez piasek, który wojska wielkie Kambyzowi Pożarł, gdy głupi wierzył głupszemu wieszczkowi? Podobna to, iż zbójcy wpadli Arabowie, Gór mieszkańcy, co swoje łupem tuczą zdrowie, Podobna, iż cokolwiek spalili, plon wzięli, Jeśli przeciwko sobie nikogo nie mieli. Zaczem Branzard, na miejscu coś go swem zostawił, Umyślnie z tem poselstwem do ciebie wyprawił, Strach czyniąc, aby snadniej wymówione było Niedbalstwo, przez które się w Afryce zgrzeszyło. Jeszcze pozwalam, że są Nubowie, i tego: Niech to z deszczem cudownie z nieba wysokiego Pospadali, niech przyszli, zakryci obłokiem, Bo ich nikt, gdy w drodze szli, swem nie postrzegł okiem. Cóż, tuszysz tak, aby lud, kradziestwu oddany, Sprawił co, gdy nie będzie prędko ratowany? O, jak będą obrony twe za fraszkę stały, Gdy się mdłych, nagich, marnych, brzydkich Maurów bały! Pośli, usłuchaj rady, kilka statków wodnych Z równem ludzi swych pocztem, do potrzeby zgodnych.. Ledwie chorągwie, ledwie znaki ujrzą twoje, Nogom poruczą prędkiem zaraz zdrowia swoje Ci, lub to są od granic dalekich, 
Nubowie, Lub rozbójnicy z bliższych lasów, 
Arabowie, Którzy wiedząc, żeś odszedł za morze z wojskami, Przerywają wspaniałe zamysły z pracami. Masz teraz czas, gdy wnuka Karzeł nie ma swego, Wnuka, co murem wojska słusznie jest wszystkiego, Snadno twych pomścisz się krzywd: któż rycerstwu twemu. Wydoła w ustawicznych bitwach zaprawnemu? Na pilności należy: tej przyłóż, a potem Ujrzysz, iż cię zwycięstwo wieńcem uczci złotem. Inaczej goły z hańbą tył łapać będziemy Po czasie, gdy za włosy szczęście brać nie chcemy. Tak rzekł Hiszpan i słowy znacznemi przywodził Króla, aby z Francyej żyznej nie wychodził, 
Z królestwy, na wygnanie posławszy samego. 
Póki Karłowi sceptru nie wydrze złotego Lecz w mądrości i w radzie Sobryn doświadczony Postrzegł, że chciwością jest Marsyl uwiedziony, Widzi, do czego zmierza, własny go przejmuje Pożytek, mniej o spólny trwa, złe rady knuje. Wstawszy, mówi: Przed czwartem lubo trzeciem rokiem Obym, królu, fałszywem beł raczej prorokiem, Albo, jeśli me słowa prawdę powiedały, Czemuż wiary dotychczas odnieść nie zdołały? Ufałeś, odpuść, proszę, 
Martanozynowi, Ufałeś z Marbolustem i Rodomontowi, Na tych dziś prawe szczęście gdyby zdarzyć chciało Moje oko radoby przy tobie patrzało. Wymówiłbym, a zwłaszcza z Algieru królowi, Co Francyą równą być mówił kryształowi I stłuc ją, jako śkło, miał, dlaczego nie wzięły Skutku słowa pierzchliwe, lecz wiatrem puknęły. Chciał przedtem na dno skoczyć piekła głębokiego, Gdybyś kazał, chciał nieba dobywać samego: Teraz gdzieś próżnowaniem brzuch tuczy, a owi, Coć się tchórzami zdali, dziś umrzeć gotowi. Z temi ja wiary tobie z mojej powinności Dotrzymam, chociam się to skrzywił od starości, Poświęcęć zdrowie moje, staruszek zgrzybiały. By też olbrzyma wojska Karłowe wysłały Przeciwko mnie, mam jeszcze siłę, ręce obie, Jeszcze i czerstwość, żywe serce czuję w sobie. Nie zgani, da Bóg, spraw mych ten, co chlubą robi, Prawda, męstwo, cnota mię u świata ozdobi. Nie rozumiej, aby ta śmiała moja mowa Hardość, butę i próżne miała tylko słowa, Nie z płochego, uwierz mi, serca to pochodzi, Ale co miłość szczerą, co życzliwość rodzi. Ja radzę co najprędzej, abyś do swojego Biegł królestwa i wygnał Nubów z granic jego: Głupi, co państwa chcąc brać cudze przez swe męstwo, Traci tem czasem z hańbą ojczyste królestwo. Trzydzieści dwaj nas królów w swej własnej osobie Od portu na tę wojnę pchnęło się przy tobie, Teraz, każeszli znowu po głowie rachować, Trzej zaledwie tu w Arii mogą się znajdować. Bóg niech strzeże ostatka, ale się ja boję, Bo będzieszli upartość zwykłą trzymał twoję, Pomrą i ci bez chyby, a potem surowy Miecz ostatkom biednego gminu zdejmie głowy. A iż Orlanda niemasz, nie to już wygrana: I nasz obóz i nasza strona odbieżana, Odbieżana od wielu, tem nie umniejszemy Niebezpieczeństw, nad głową które już widziemy. Bo Rynald serdeczny jest, 
Rynald, co siłami Dał próbę, iż się potkać może z olbrzymami, I ukazał, że nie jest podlejszy od swego Orlanda z naszą szkodą, brata stryjecznego. Nuż inszych grofów aza mało we Francyej, Co z namężniejszych poszli rycerzów liniej? Mają odpuść mi, królu, iż to szczerze, co wiem, Chwaląc nieprzyjacioły, dzisia tobie powiem Brandymarta w obozach swoich najśmielszego, I ten w oczach wójsk naszych sprzątnął niejednego, Nakoniec, choć Orlanda dawno swego zbyli, Przecię niezapomniane żale porobili.  wypadł z wielką szkodą Mandrykard serdeczny, Gradas ponno, aby beł w królestwie bezpieczny, Ujechał: sprzykrzył mu się niewczas, więc i ona Opuściła nas męstwem Marfiza wsławiona, Nad którą bohatyrki ja oczyma memi Nie widziałem wspanialszej miedzy wojski temi, Król z Algieru do tego, co okrom zazdrości, By beł wiary dotrzymał, przeszedł nas w dzielności. Prócz tych, jeno się pilno sam chciej dowiadować, Jako wiele tysięcy daliśmy pochować Podlejszych dusz, co byli u nas zaniedbani, Patrzyłeś sam, gdy nędzni i odżałowani Hurmem we krwi tonęli swej: ato późniejsze Posiłki były twoje w czasy teraźniejsze. U nich co dzień przybywa z różnych stron pomocy, Twoje jakoś szwankują i słabieją mocy. Wiesz ponno, jakiej Gryfon i Gwido jest siły, Bo to ich szable w ludzie twojem oświadczyły, Sansonet z Akwilantem, co sobie równego Nie mają prócz z Rynaldem Orlanda samego. Tych ja boję się barzo, ci swe ostre bronie Napoją we krwi naszej i podbrodzą konie. Bodajem sny powiedał, bodaj słowa moje Na nich jad swój wylały, nie na wojska twoje! Ileś razy wychodził do potrzeby w pole Niech cię, proszę, nie gniewa, niech w oczy nie kole Prawda szczera lubo tył zawsześ musiał dawać, Lub zwyciężony z wielką sromotą zostawać. Jeżeli plac tak często Afryka traciła, Kiedy szesnastu na ośm z rycerzów puściła, Co rzeczesz, wielki królu, słysząc, iż na twoje Nieszczęście narody się już sprzysięgły troje, Włoch, 
Niemiec z Angielczykiem? 
Wątpić nie potrzeba, Iż zwycięstwo z samego popłynie jem nieba. Tak wojska tu, w ojczyźnie królestwo utracisz, Jeśli się z tem, co szkód tych przyczyną jest, zbracisz I jeśli przy Marsylem z uporu zwykłego Zostawszy, bronić państwa nie pobieżysz swego. Tu masz jedno lekarstwo: z Karłem pokój sobie Uczyń, uczyni go on i pozwoli tobie. Zdalić się też, iżby to z twą nieuczciwością Było przymierza prosić z jakąś lękliwością U Karła, od którego jesteś ukrzywdzony, A Mars ci opanował serce zajątrzony I barziej wojnę lubisz: słuchajże wżdy mojej Porady, którąć podam z powinności dwojej: Spuść na rycerza krzywdy i żale jednego, Nie bój się: masz Rugiera na to sposobnego. Ja wiem i ty wiesz dobrze, iż jest Rugierowe Nie mniejsze u nas męstwo, jako Orlandowe U chrześcijan, bezpiecznie podufaj jednemu Sławej swej, wysławszy go przeciw najduższemu Z bohatyrów. 
Jeśli też nie ruszy to ciebie I w walnej jeszcze szczęścia chcesz kusić potrzebie, Zgubiłeś go, wiedz pewnie, choć masz wielkie siły: Lwa czasem kły kondysów wielu udawiły. Wypraw, jeślić się to zda, dziś posła swojego Do cesarza, wszak w mili jest, chrześcijańskiego Z tem, iż nie życzysz, aby więcej się lać miała Krew z obu stron z ludzkiego hojną rzeką ciała, Słusznie tedy spuścić ma spórkę na jednego, Wszak w wojsku swojem snadno najdzie tak dzielnego, I dwa dokończą wojny i sprawią pokoje Przez najstraszliwsze w krwawem pojedynku boje, Z tem dokładem: który z nich na placu zostanie, Tego król ma doroczne na czas zsyłać danie Zwyciężcy. 
Zaczem tuszę, że i Karzeł na ty Przypadnie kondycye, nie bojąc się straty. Ale i my nadzieję mieć w naszem możemy, Przy wygranej, wiedz królu, da Bóg, zostaniemy, I słusznie, bo jest taka dzielność Rugierowa, Iż bez chyby zgasłaby przy niej Gradywowa. Sobryn tak poważnemi sprawił, co chciał, słowy: 
Już Agramant do Karła wyprawić gotowy, Obrano zaraz posłów, którem polecają Wszystkę uważnie sprawę, jako mówić mają. 
Słysząc Karzeł, nie przeczy, ufa serdecznemu, 
Którego sił próbował, rycerstwu swojemu. 
Włożono na Rynalda wojn brzemię uczciwe, Temu skacze z radości serce, sławy chciwe. Wojska obiedwie w wielkiej cieszą się radości: 
Pozbawiono ich bólu i strasznej trudności, Wszystkich prace i wszystkich wszystkie mordowania, 
Które z potem i ze krwią lali do skonania, 
Dwaj na się tylko wzięli, a oni już będą Odpoczywać i w lubem pokoju usiędą. 
Bo jem tak w wściekłych bitwach rany się znać dały Po ten czas, iż ledwie mdłe w nich dusze zostały. Rynald, znając tak wielką łaskę pana swego, 
Przez którą wybawienie cesarstwa całego W moc mu dał, najweselszy, z chęcią się gotuje, 
Zdrowia dla pospolitych potrzeb nie żałuje. 
I już zwycięstwa pełen, nieomylnie wierzy, 
Że bez wielkich trudności snadno je odzierży, Lekce waży Rugiera, choć przeszłemi czasy Przerwał Mandrykardowi, zabiwszy go, wczasy. Z drugiej zaś strony Rugier, lub to upatruje Nieśmiertelną stąd sławę, co go naśladuje, 
Lubo widzi w jakiem jest u swych rozumieniu, 
Którzy najmężniejszemu rąk jego czynieniu Wszystkę rzecz pouczyli, przecię mu jagody Bledną, w oczach jawne znać żalów niepogody, Nie z strachu, bo nie jeno Rynalda dużego Nie boi się, lecz przy niem Orlanda samego. Ale widzi, zna dobrze, że jest bratem onej Najserdeczniejszej dziewki jego ulubionej, 
Która codziennem pismem wzrusza go i bodzie, 
Aby z Rynaldem zawarł przyjaźń, mieszkał w zgodzie, Teraz jaki trafunek! wadzić się z niem musi. 
Spólna potrzeba, własne uczciwe go dusi I jeśli szczęście zdarzy, że go zdrowia zbawi, 
Gniew pozyszcze, straconej łaski nie naprawi. Tak się milczkiem zrze, gryzie, drogi nie najduje Wyniść z ciężkiego żalu, który go przejmuje. 
Tem czasem Bradamanta, gdy się dowiedziała O nieszczęśliwej zwadzie, co raz omdlewała, Tłucze najbielsze piersi, złoty włos rwie gwałtem, 
Drapie twarz, krwią farbuje szalonego kształtem, 
Znowu w najżałośliwszej smutnych skarg ponowie Rugiera swego wiary chytrołamcą zowie. Bo jakikolwiek weźmie koniec zapalczywa Bitwa, onę zabija boleść przeraźliwa: 
Umrzeli Rugier, umrą wszystkie jej radości, 
Sercu przydzie rozpaść się od wielkiej żałości, 
A skargi zostawiwszy duch niewymówione, 
W grób zimny ciało wpędzi smutne, utrapione, Pożyjeli też Rugier Rynalda dobrego, 
Taż szkoda, ten ból z zdrowia złupi ją własnego. Nie mogłaby bez wielkiej swojej zelżywości Korzystać już w niem samem i w jego miłości. 
Coby rzekli powinni, co zacna rodzina? 
Opacznych mów jawnaby urosła przyczyna. 
Źle zewsząd, z bojaźni drży serce wylęknione, 
Mars wątpliwy ją trwoży, oczy utopione W gorzkiem płaczu pozwolić nie mogą na spanie, 
Dzień i noc z głębokich śle wnętrzności wzdychanie. Ale ta, co ją we złych zawsze wspomagała Raziech, nagle się przed nią w wieczór ukazała, 
Melissa, wiedma stara, i zemdloną swemi Cieszy, boleść uśmierza słowy łagodnemi. Darmo mówi przyszłego boju niewytrwany Kole cię strach, najprzykrsze w sercu czyniąc rany. Przestań, kochana dziewko: moje to staranie, Bezpiecznie na mój rozum spuść się i na zdanie. Tem czasem Rugier mężny, 
Rynald doświadczony Gotują się porządnie na bój odważony. 
Jaką się bronią w bitwie tej rozpierać mieli, 
Aby Rynald obierał, wszyscy po niem chcieli. 
Ten, iż utracił konia trafunkiem dobrego, 
Ślub uczynił do czasu nie wsieść na inszego I piechotą się bić chce, w ręku niepożyty Berdysz, puinał mając, sam zbroją okryty. Lubo to beł trafunek lub Malagizego Sztuka, co rozumu beł nad inszych ostrszego, 
Ja nie wiem, on znał dobrze, jak dziwną moc miała Balizarda, gdy gwałtem na zbroję spadała. 
Zaczem, aby bez szabel krzywych się silili, 
Duchem jakiemsi snadno wszyscy pozwolili. 
Plac niedaleko miasta naznaczono mały, 
Gdzie starej Arie mury zwątlone leżały. Ledwie czujna jutrzenka w sam brzask od Tytona Wyszła, siejąc lilie z różanego łona, 
A na wschodzie uprzedzał Febusa świt rany, 
Gdy w niezliczonej kupie nieuhamowany Gmin bieżał, przedniejszy zaś z wojska obojego Namioty rozbijali w pół placu onego, Od których niedaleko ołtarz postawili I do swych, to sprawiwszy, znowu się wrócili. Potem po małej chwili pięknie zszykowane Wojsko pogańskie wyszło, w łuki opasane, W pojśrzodku się od złota świecił najstrojniej szy Król, a koń go wyprawny, gniady, najdzielniejszy Niósł lekko, z czarną grzywą, z odmianą na czele, 
Tak żartki, że i z wiatry biedz zawód mógł śmiele, Obok Rugier, któremu Marsyli wspaniały Służy chętnie, niosąc hełm za niem okazały. Hełm, który on z przelaniem krwie swojej niemałem Wygrał na Tatarzynie surowem, zuchwałem, 
Hełm, co go namężniejszy Hektor wprzód probował, 
Kiedy przed tysiącem lat z Grekami wojował. 
Inszy książęta, inszy baronowie zasię Insze posługi z chęcią wielką wzięli na się: 
Ten nabijany puklerz złotem, ten ostrogi Niesie, które ozdobił zewsząd kamień drogi. Z obozów zaś wychodził Karzeł z drugiej strony, 
A jako do potrzeby lud miał uzbrojony, 
Porządkiem najpiękniej szem pułki za pułkami Szły, a tarcze blask słały, bite promieniami. 
Przedniej szy go z rycerzów wkoło otoczyli I jakoby jaką straż nieznacznie czynili, Rynald z niem w całej zbroi, szyszak Ugierowi Nieść kazano, który on wydarł Mambrynowi. Jeden książę z Namu miał w ręku berdysz srogi, 
Drugi, co u brytańskiej panuje odnogi, 
Król Salomon piastował, potem swych kieruje Karzeł ręką i w prawy bok iść rozkazuje. 
Toż czyni król Agramant, zawraca wojsk roty I za pierwsze kęs każe ustąpić namioty Dla uwolnienia placu, jako chce surowy Wyrok, bo ktoby tam wszedł, wnet pozbywał głowy. Potem, gdy wszystkie rzeczy w swojej klubie były, 
Jak się miedzy oboją stroną umówiły, 
Wyszedł kapłan w ubierze poważnem, a księgi Trzymał ewangeliej dla strasznej przysięgi. 
Z namiotów też pogańskich posłano drugiego Z alkoranem, do takich usług sposobnego, Przy tem Agramant stanął, pełnić ślub gotowy, 
Przy swem Karzeł, świętemi jego zmocnion słowy. Stanąwszy u ołtarza, który księża jego Postawili, wzniósł Karzeł do nieba jasnego Dwa palca i rzekł głosem: Boże miłosierny, Coś grzenadroższą lud twój krwią okupił wierny, I ty, naświętsza Matko, któraś taką miała Łaskę, iż Chrystus ciało wziął z twojego ciała, Chrystus, najdziwniejszy twych mieszkaniec wnętrzności Bez skazy po wszystek czas panieńskiej czystości, Bądźcie mi, proszę, bądźcie tu dzisia świadkami, Że ja chcę i przyrzekam z memi potomkami Królowi afryckiemu i kto w pierwszem rzędzie Po niem na jego państwo chwalebne usiędzie, Dać pewny trybut i dań od złota szczerego, Jeśli dziś jego rycerz pożyje mojego, Nad to wieczne przymierze chować mam i zgodę, Więźniom pogańskiem dawszy najsłodszą swobodę. A jeślibym nie strzymał tej spólnej umowy, Niechaj mię gniew z dziatkami zabije surowy, Gniew Stworzyciela mego, aby ludzie znali, Żem winien, że mię słusznie za mój grzech skarali. 
Tak pan najpobożniejszy rzekł, zapłakanemi W niebo patrząc pogodne oczyma swojemi, Na księgach trzymał pisma świętego swą rękę, 
A kapłan Bogu winną głosem czytał dziękę. Do ołtarza stamtąd się drugiego pomknęli, 
Który Sarracenowie w swem namiecie mieli. 
Tam król przysiągł, iż na zad do królestwa swego Popłynie, jeśli Rugier przegra dnia onego, 
I trybut da Karłowi, spólnie umówiony, 
Nim się ruszy z wojskiem swem w afrykańskie strony, 
Przymierze wieczne strzyma, przywróci wolności Więźniom wszystkiem, co ich jest, zaraz bez trudności. Potem słowy głośnemi do świadectwa tego Mahometa Agramant król wzywał swojego. 
Mufty alkoran trzymał w rękach wyniesionych Przy ołtarzach, pogańską pompą ustrojonych. 
To sprawiwszy, do wójsk swych sporem poszli krokiem, 
Które po łąkach stały obozem szerokiem. 
Zacna zaś bohatyrów para do przysięgi Szli we zbrojach, a strach lud obejmował tęgi. Pierwszy Rugier przed wszystkiem ludem obiecuje I klątwami srogiemi klątwę zawięzuje, 
Iż rycerzem nie będzie więcej swego króla, 
Przeszkodzili mu bitwę i ześć każe z pola. 
Po niem przysięgę Rynald zaraz czyni taką, 
Że dali Karzeł z strony swej przyczynę jaką Do rozerwania boju, póki końca swego Nie weźmie, on do śmierci sługą nie jest jego. Gdy tę ceremonią oba odprawili, 
Do roboty wściekłego Marsa pokwapili. 
Trąba wojenna bitwy znak okropny dała, 
A głos w przyległych górach Echo powtarzała. 
Już się starli, już rękę, bystre oko, nogę Jak najostrożniej niosą, coraz nową drogę Do nowych ran najdując, z berdyszów straszliwych Skry lecą, gniewy w piersiach serc sięgają żywych. To ostrzem, to obuchem zmierzają do głowy Z taką umiejętnością, aż berdysz surowy Miga się tylko w rękach, raz w zad pomykają Kroków, czasem ostrożnie sobie dowierzają. 
Ma jednak na Rynalda wzgląd Rugier śmiałego, 
Miłość i gniew serce mu bodą do żywego. 
Najokrutniejszą bronią powoli obraca, 
Gdzie haniebny raz mógł dać, ledwie kęs pomaca I traci tem poniekąd dobre rozumienie. 
Na tak nagłe zmartwieli wszyscy odmienienie, On się rozdwoją w myślach: umrzeć od swej ręki Nie życzy Rynaldowi, sam też chce przez dzięki Żyw zostać, tu zakład tkwi wielki w oczach jego, 
Tu zapały serdeczne trapią nieszczęsnego Ostatek w drugiej pieśni, jeśli chcecie wiedzieć, 
Odpoczynąwszy teraz, mam wolą powiedzieć. 
Koniec pieśni trzydziestej ósmej. 
XXXIX. 
Pieśń trzydziesta dziewiąta Argument Rwie umowę Agramant i w szcząt porażony, 
Do Afryki uchodzi, gwałtem przyciśniony. 
Astolf ściska Bizertę, dniem, nocą szturmuje, 
Mury tłucze, drabiny długie przystawuje. 
Orland jakiemsi szczęściem przypadł tam szalony I bierze od grofa zmysł, marnie utracony. 
Agramant, gdy bezpiecznie morskie siecze wały, 
Wpadł na naszych: gromi go, wstrąca Dudon śmiały. 
Allegorye W tej trzydziestej dziewiątej pieśni przez Agramanta, który rwie przysięgę, potem porażony ucieka, przypomina się, jako w każdej religiej Bóg jest surowy mściciel złamanych przysiąg, przez Orlanda, który dla zbytniej oszalawszy miłości, z nieba ratunku szukać musiał, wiedzieć się daje, jako w ważniejszych potrzebach naszych, co się tknie dusznych i cielesnych, nieuleczonych rozumem ludzkiem chorób, zawsze ci prędką od Boga pomoc odnoszą, którzy jedyną w Niem pokładają nadzieję. . 
Skład pierwszy Frasunek przykry, srogi, tęgi, niepojęty, 
Którem najutrapieńszy Rugier dziwnie zjęty, 
Przechodzi insze wszystkie kłopoty mem zdaniem, 
Serce w niem drży, haniebnem przejęte lękaniem, 
Miedzy dwiema śmierciami, jednej się wziąć boi, 
Wielkooki strach myśli najsmutniejsze dwoi: 
Zabijeli go Rynald, króla sławę straci, Pożyjeli Rynalda, z żoną się rozbraci. Lecz zaś Rynald przeciwnem sposobem serdeczny Gwałtem zwycięstwa pragnie, berdysz niebezpieczny Topiąc w twardej odzieży Rugiera dobrego, 
Rąbie tarcz, psuje nity hełmu stalonego. 
Ten się umyka rączo, krok krokiem zakłada, 
Najokrutniejszem razom tylko co się składa, A jeśli uderzyć chce, tak to czyni bacznie, 
Iż drugiemu nie szkodzą cięcia jego znacznie. Część pogańskich hetmanów więtsza, co patrzyli Na bój srogi, o państwie afryckiem zwątpili: 
Szczerze swą bronią robi Rynald odważony, 
Rugier jakoś słabieje, zda się, nademdlony. 
Wzdycha ciężko Agramant, z bojaźni blednieje, 
Różny koniec tuszy wziąć od wszczętej nadzieje, Sobrynowi staremu wszystkę winę daje, 
Rady jego przeklina, grozi, fuka, łaje. Tem czasem okropnych gusł zrzódło i studnica, 
Najdoskonalsza wieków owych czarownica, 
Melissa, stara baba, króla algierskiego Wziąwszy postać, przybiegła do wojska swojego. 
Wszyscy Rodomontowę twarz widzą i oczy, 
Wszyscy znają na piersiach twardy łupież smoczy, Jego własną do boku szablę przypasała, 
Jego paiż na lewe ramię przywiązała. Potem w oczach stanąwszy króla afryckiego, 
Co pojedynku czekał skończenia onego, 
Wyniosłem głosem, krzywiąc brwi z czołem, mówiła: Królu, czyja cię kolwiek rada przymusiła, Abyś ciężar państw twoich młodzikowi temu Zlecił, w surowych wojnach mniej jeszcze biegłemu, Bez chyby przyjacielem nie beł i on tobie I ty w tak ważnych sprawach płochoś począł sobie. Przeto broń i nie daj brać spórkom skutku swego, Które za sobą ciągną całość państwa twego, Niech się wojska uderzą, nie dbaj na umowy: Dziś Rodomont za sławę twą umrzeć gotowy, Rodomont, który tysiąc Rugierów przechodzi, A we krwi chrześcijańskiej, gdy jeno chce, brodzi. 
Ledwie to rzekła wiedma, wnet w gwałtownem skoku Uderzył się Agramant o nasz obóz z boku. Mniema, że król z Algieru w tropy za niem bieży W najtwardszej afryckiego robaka odzieży. 
Tak mu ufał, tak wielce ważył jego siły, 
Iż przymierze stargane za fraszkę ważyły. 
Leci co żywo z królem do wściekłej roboty, 
On jem drogę toruje, sam pełen ochoty. 
Melissa, skoro burdy znowu sporządziła, 
Znika zaraz i w lekki wiatr się obróciła. A zacna bohatyrów para, gdy postrzegli, 
Iż z wojskiem swem hetmani przeciw sobie biegli, 
Ręce hamują żartkie, na broniach się wsparli Według postanowienia, które współ zawarli, 
I wszystkie winy oraz sobie odpuszczają Ani się przy swych paniech wiązać dotąd mają, 
Pókiby nie wiedzieli, świętej związek wiary Kto stargał: czyli Karzeł, czy Agramant stary. Nadto przysięgą nową na placu stwierdzili, 
Aby nieprzyjacielmi wraz obadwa byli Łamcy przymierza, co ich w hańby podał takie, 
Skąd osławy i sromu zmazy są dwojakie. 
Tem czasem obie wojska cieśniej się mieszają I krew z najstraszliwszych ran hojnie rozlewają. 
Próżne niemal obozy obadwa zostały, 
Na gwałtowną potrzebę i słabszych wysłały. Jako urodziwy chart, kiedy zwierza zoczył, 
A on przed kupą gończych psów w bliższy chróst skoczył, 
Wydziera się, targa smycz, na miejscu nie stoi, 
Oczy jadem pałają, gniew w niem wściekłość dwoi, Próżno grozi myśliwiec, daremnie hamuje, 
Bo ten całą wydrzeć się mocą usiłuje: 
Tak najwspanialsze w ten czas bojowniczki obie, 
Iż krwie nie rozlewały, dziwnie tęsknią sobie, Gryzą się, serca bodzie gniew niewymówiony. 
W pokoju jem każe być pokój umówiony: 
Te, próżnować niezwykłe, i ich ostre bronie Pragną wojny, lub w cieśni lub w placu na stronie, 
A przymierze ich trzyma. 
Lecz gdy bystrem okiem Postrzegły, iż się w polu lud kupi szerokiem, 
Ledwie najrętszych koni, jak wściekłe, dosiadły, 
Zaraz, gdzie najgorętsza bitwa wrzała, wpadły. Trzech Marfiza swem drzewem oraz położyła, 
Trzem przez hełmy do zębów głowy rozczepiła, Żaden szyszak nie strzyma szable jadowitej, 
Żadnej niemasz obrony w tarczy niepożytej: 
Wszystko to ona kruszy, jak śkło, wszystko psuje, 
W ocemgnieniu najduższem Maurom łby zdejmuje. 
Bradamanta, w kogo swą kopią zawadzi, 
Lub zabije lub z konia w pół martwego zsadzi. Tak różnem zapalone jadem w tej potrzebie, 
Afrów gromią po obu stronach blizko siebie. 
Potem w różne strony szły, gdzie podaje tyły Pogaństwo i gdzie pułki nachylone były. 
Któż pomnieć może wszystkich, co od uzłoconej Kopiej brali tęgi raz w pogoni onej? 
Abo kto zliczy głowy, które rozłączała Srogą szablą Marfiza od własnego ciała? Widział kto, kiedy deszcze i wiatry szalone Pobudziły potoki dwa z Tatr niezbrodzone, 
Jako straszliwie lecą, jak najduższe skały Z gruntu rwie i precz niesie z sobą wir zuchwały, A choć te różne drogi obie mają wody, 
Przecię haniebnie ludziom biednem czynią szkody, 
Wszystko z pól żyznych bierze powódź zapalczywa, 
Chałup, obór, różnego bydła mnóstwo pływa: Tak bohatyrki, gniewem zagrzane wspaniałem, 
Sieką brodate twarzy Sarracenom śmiałem, Gdzie jeno najbystrzejsze swe kierują konie, 
Pełno ran, trupów, śmierci i krwie w tamtej stronie. 
Uciekają wciąż wszyscy, próżno ich hamuje Agramant, darmo sławę z zyskiem obiecuje. 
Nakoniec strachem zjęty, sam pogląda wszędy, 
Azaby Rodomonta mógł upatrzyć kędy. Na słowa, chluby pełne, hardą mowę jego Stargał związki przymierza poprzysiężonego, 
A teraz go nie słychać, gdy ratunku trzeba, 
Z wiatry cień próżny poszedł miedzy niższe nieba. 
Co cięższa, i dobrego nie widzi Sobryna, 
W żywe oczy gdzieś zgubił z Bulardem Gradyna. 
Zaczem go blada bojaźń zrze, a ci już byli Do Arie dla złamanej wiary powrócili. Uciekł i sam Marsyli, śluby niestrzymane Krają mu do żywego serce utroskane. 
Dopiero swe upory król afrycki wini, 
Dopiero mu w sercu ból płochość głupia czyni. 
Tem czasem jadą na niem roty odważone Z Niemców, z Włochów, z Anglików, 
Francuzów skupione. 
Miedzy temi przedniej szych grabiów samo czoło Świecą, jak tkana szata dyamenty wkoło. Kto wychwalić będzie mógł serce niestrwożone Gwidona, kto odwagi, sławą zapalone, 
Oliwierowych synów, gdy świeżą moczyli Krwią piaski, a przekopy trupami tłoczyli? 
Siły z parą żołnierek złączywszy waleczną, 
Odjęli Afrom drogę ucieczki bezpieczną I tak wiele poganów mężniejszych pobili, 
Iż mosty na głębokich rzekach z ciał czynili. Ale odłóżmy na czas bój ten zapalczywy, 
Bo nas Astolf do siebie ciągnie, szturmu chciwy, Astolf którego dzieła i roboty śmiałe Wszelkiego świata kraje napełniły całe. 
Jakie mu rady dawał Jan błogosławiony, 
Jak go z raju wyprawiał w afrykańskie strony, 
Wiecie o tem, więc jako Branzard swoje roty Przeciw niemu gotował do krwawej roboty. Cokolwiek Afryka mieć ludzi mogła w sobie, 
Wszystkich zbiera z Algazrem Branzard w onej dobie, Nie może się w dojrzałej wymówić starości Późny wiek, nie okupią młodych majętności. 
Bo tak barzo w Afryce ludzi się przebrało, 
Iż prócz letnich a dzieci mdłych nic nie zostało. 
Dwakroć na głowę stamtąd król wojska wywodził, 
Gdy przez szturm, ogniem, szablą Paryża dochodził. Zaczem tego motłochu ostatki strwożone, 
Ledwie pułki ujźrzały Nubów uzbrojone, 
W rozsypkę się udały, nogom polecają Swe zdrowie, a do zwrotu nadzieje nie mają. 
Goni serdeczny Astolf, 
Astolf niebłagany I szkaradne zadaje w sromotny tył rany. 
Padł trup gęsty, 
Bucyfar draba podlejszego Został więźniem, gdy bronił Branzarda swojego. O, jako ciężkiem żalem Branzard jest ujęty, 
Postrzegszy, 
Algazeru iż król w łyka wzięty: 
Bizerta wielka w sobie wielkich potrzebuje Obron, które bez niego daremne gotuje. 
Myśli się różne roją w sercu do gromady, 
Naprędce subtelniejsze biedny zbiera rady, 
Na ostatek przypomniał, iż chrześcijańskiego Ma więźnia, co krwią dosiągł króla francuskiego. Beł to Dudon, w książęcem domu urodzony, 
Wpadł w sidła, gdzie król z Sarce miał swój most ściśniony, 
I tak siedział w bizerskiej ciemnicy chudzina, 
Gdy o niem dowiedzieć się nie mogła rodzina. 
Tego w zamianę puścić Branzard usiłuje I posły do Astolfa zaraz wyprawuje, Jeśli się to nie uda, insze we łbie kręci Przemysły: tak go strata towarzyska smęci. Wysłuchawszy poselstwa grof dobry onego, 
Rad z dusze, iż wybawi więźnia tak zacnego, 
Z Branzardem wolej jednej jest, użyć się daje, 
Bucyfara wypuszcza, a na swem przestaje Dudonie. 
Ten stanąwszy przed niem, wyzwolony, 
Dziękuje za staranie, prace i obrony, Potem do wojennych spraw oba się udali, 
Lud na okręty z lądu trwalszy przebierali. Tak wielkie w ten czas wojsko Astolfowe było, 
Iżby się oraz Afryk sześć nie obroniło, Więc pomniąc wszystko dobrze, co mu rozkazował Apostoł, na tę wojnę gdy się wyprawował, 
Chce żyzną Sarracenom odjąć Prowincyą, 
Skąd czaty naszych często mordują i biją. 
Zaczem część jednę pułków na morze gotuje I Dudona wyprawić z niemi obiecuje. Gdy to w swej zamknął myśli, stanął nad wodami, 
Napełniwszy swe dłonie obie gałązkami Z cedru, z oliwy, z lauru, to razem na wody Wyrzucił w najpiękniejsze zaranne pogody. 
O, jak szczęśliwe dusze i błogosławione, 
Co są miłości Bożej chęcią zapalone! 
Patrz dziwu, co stąd urósł, patrz niesłychanego: 
Ledwie rózgi dopadły morza głębokiego, Alić tak wiele zaraz okrętów się rodzi, 
Więtszych, śrzednich i mniejszych zakrzywionych łodzi, 
Jako sama na ten czas potrzeba mieć chciała, 
Co grofowi dzień i noc troski zadawała, Maszty tkwią pod samemi długie obłokami, 
A żagle rozpuszczone igrają z wiatrami. 
Wszyscy na oczywisty cud się zdumiewają, 
Wszyscy przedziwne sprawy boskie wychwalają. Bo któżby się spodziewał, aby z rózg urwanych Taki gwałt miał być galer pięknie zbudowanych! 
Kto śmiał tuszyć o wiosłach, kotwicach z linami, 
Iż w okamgnieniu staną gotowe z batami? 
Nadto, ktoby tem rządził i wiatry szalone Ujeżdżał, miał już na to grof mistrze ćwiczone: 
Z Balearyckich wyspów i z blizkiej Korsyki, 
Z Sardyniej pobocznej przybrał wnet sztyrniki. Ci, jak prędko w okręty swoje powsiadali, 
Ku Prowincyej pojazd prosty gotowali. 
Dwadzieścia sześć tysięcy do boju godnego Dał Astolf ludu z niemi, a Dudona swego Hetmanem postanowił, moc, serce i męstwo Znając, gdy przedtem z Maurów odnosił zwycięstwo. 
Jeszcze armata w brzegu na wiatry czekała, 
Gdy z daleka powiętszą łódź płynąc widziała. Siedziało w niej rycerzów przedniej szych niemało, 
Którem się króla z Sarce w ręce wpaść dostało U wąziuchnego mostu, przy kościółku onem, 
Zbrojami różnych mężów w koło zasłonionem. 
Beł powinny Astolfów, 
Sansonet związany, 
Brandymarte, od swojej dziewki opłakany, 
Nuż inszych wielka liczba ze Włoch, z Gaszkonjej, 
Z Niderlandu, z niemieckiej ziemie i z Angliej. Iż starszy jeszcze dotąd nie miał wiadomości, 
Iż na niespodziewane natrafi tu gości, 
Zaczem w porcie odpocząć myślił i swojego Półokręcia połatać do świtu ranego. 
Bo od potężnych wiatrów kęs beł nadwątlony, 
Gdy go w przeciwne gnały pod Bizertę strony, A widząc na lądzie lud, tak śpiesznie do niego Biegł, jak zwykła jaskółką do gniazda swojego. Rozumiał ich za swoje, ale skoro znaki Cesarskie zoczył z ptakiem, co ma łeb dwojaki, 
I lilie francuskie, pardy z kły ostremi, 
Zbladł i chciał na zad cofnąć z więźniami swojemi. 
Tak pasterz nieostrożny, gdy węża śpiącego W trawie zdeptał, w skok kroku pomyka rączego I w pół martwy uchodzi w stronę nie bez trwogi, 
Gdy ten wzdyma modrawy brzuch, wznosi grzbiet srogi. Obstąpiwszy go naszy, snadnie poimali I Astolfowi wespół z więźniami oddali. 
Wesół grof niewymownie, całuje starego Oliwiera, obłapia Brandymarta swego, Sansonetowi wszyscy chęć swą ukazują I z niem pospołu wszystkich zaraz rozwięzują, 
A Maurowi zapłatę aby słuszną dali, 
Co ich przywiózł, do wiosła w poły przykowali. Potem wspaniały Astolf bohatyrów onych Do stołów potrawami bierze obciążonych.. 
Przy obiedzie szatami wszystkich opatruje, 
Zbrój, koni, szabel wielki dostatek daruje. 
Dudon zaś dla miłości dawnych przyjacieli Odłożył żeglowanie, bo się nie widzieli Przez czas długi, i życzy w tej szczęścia wygodzie Nieco, się z niemi cieszyć, niż będzie na wodzie. Różne o wojskach swoich wznawiają powieści, 
Coby się z Karłem działo, jako mu się szczęści, 
Co za skutki swych trudów odnosi Francya, 
Jeśli ją ratowała w złem razie Anglia. 
Gdy to mówią, gdy jeden powieda drugiemu, 
Co wie, rozruchowi się zdziwili srogiemu, 
Rozruchowi, co wrzaskiem tak głuszył ich uszy, 
Iż każdy coś dziwnego w obozie być tuszy. Syn Otonów i luba kompania jego, 
Jako pospołu beli, na konia swojego Każdy z nich wsiadł, więc zbroje już zupełne mieli, 
Prosto na głos gwałtownych huków pobieżeli. 
Kierują bystre konie, skąd. straszliwe krzyki Wychodzą i gdzie widzą rot gęściejsze szyki, 
Aż w pół obozu właśnie zoczyli z daleka Z najokrutniejszem kijem nagiego człowieka. Szermował niem z obu rącz, a jeśli którego Dosiągł z blizka, wnet duszę wystraszył z biednego. 
Co raz jednem mniej, kędy swe kroki prostuje, 
Już za niem więcej, niż, sto, trupów się najduje. 
Wszystkich trwoga objęła, co żywo się boi, 
Nikt nie natrze, od strachu wstyd zwyciężon stoi. 
Z boków tylko Nubowie trzcinami ciskali, 
Ale blizko do niego nie przystępowali. Niewymownie się wszyscy długo dziwowali Najsroższej mocy, skoro bliżej przyjechali Astolf, 
Dudon, 
Oliwier, wtem na pięknem koniu W czerni pannę jadącą ujrzeli po błoniu, Prosto bogate wodze do nich obracała, 
Najwdzięczniejszą twarz w płaczu zatopioną miafa. 
Ta zaraz Brandymarta poznawszy, całuje, 
Wita, rękoma ścisło szyję opasuje. Fiordylizi to, której najprzykrsze żałości Nie mogą namniej ulżyć niezmiernej miłości, Tak jej serce codziennem ogniem rozpalała, 
Iż na śmierć niefortunna dziewka pozwalała Od tego czasu, jako Rodomont surowy Na jej kochanka włożył u mostu okowy. 
Teraz wziąwszy wiadomość, iż siedzi w Algierze, 
Umyślnie wyzwolić go w tamten kraj się bierze. Do Marsyliej jadąc, okręt natrafiła, 
Co go od wschodu burza gwałtowna przybiła, Miał w sobie bohatyra w leciech podeszłego, 
Który z królestwa płynął Monodantowego, 
Od najsmutniejszej z prośbą rodzice w te strony Dla Brandymarta morzem śpieszno wyprawiony. 
Szukał go w różnych państwach, aż też do Francyej Wybierał się nakoniec z grubej Barbaryej. Poznała Fiordylizi Bardyna starego, 
Co ukradł Brandymarta ojcu maluśkiego I na Sylwańskiej pilno fortecy go chował, 
Nim się do dzieł mężniejszych z laty przygotował. 
A zrozumiawszy drogi tak pilnej przyczynę, 
Siebie klnie, sobie daje, nieszczęśliwa, winę, 
Powiedając, jako go w więzienie wprawiła, 
Gdzie srogość króla z Sarce przeprawy broniła. Tak wsiadszy z sobą w okręt, na zad powrócili Do Afryki i ledwie ziemie się chwycili, 
Mają wieść, iż Bizerty grof mocno dobywa, 
Gdzie i Brandymarta chęć trzyma, sławy chciwa. 
Atoż, jako w niem prędko bystry wzrok utkwiła, 
Zaraz gorącą swoję miłość oświadczyła I jawnie z pewnych znaków taką ukazuje Ochotę, co z kłopotem żal przeszły celuje. A Niemniej syn Monodantów najkochańszej żenie Rad wielce, którą w większej ma, niż zdrowie, cenie, Trzykroć ją ściska, trzykroć obłapia, całuje, 
Tysiąc pociech w tak nagłych pociechach najduje, Ledwie dowierza sobie oko ukwapliwe, 
Choć patrzy na rozkoszy bez zasłon prawdziwe. 
Potem na pierwsze poznał Bardyna wejźrzenie, 
Bo z pieluch zaraz bierał od niego ćwiczenie. Już swe wyciągnął ręce, aby go obłapił, 
Chcąc spytać, po co w ten kraj z domu się pokwapił, 
Alić srogi szaleniec niezrównanej mocy Z kijem śmiertelnem bliżej przeciwko niem skoczy I czyni skrwawiony tór przez długie obozy, 
Rwie namioty, tłucze lud, zbroje, konie, wozy. 
Ledwie go Fiordylizi nadobna dojrzała, 
Głosem: Awoż Orlanda macie! zawołała. Poznawa go i Astolf, od Jana świętego Słyszał w raju, iż patrzyć miał na tak wściekłego, 
Skutecznie mu opisał postępki i sprawy Apostoł, które kilka miesięcy trwać miały. 
Inaczej nigdyby beł sam swemu wzrokowi Nie wierzył: tak twarz wyschła nędznemu grofowi. 
Zarosły łeb, kosmate piersi, broda, nogi Dają znać, iż nie człowiek, lecz zwierz z niego srogi. Niewysłowioną Astolf ruszony litością, 
Łez hamować nie może, serce mu żałością Przykrą boleść przejmuje, mówi do swojego Oliwiera, najbliższy co stał obok niego: Patrz, dla Boga, patrz bracie, jakie nieszczęśliwy, Cale rozumu zbywszy, 
Orland broi dziwy! Ten z Dudonem wzrok wznosi i z dusze żałuje Iż go nikt w opłakanej biedzie nie ratuje. Wszyscy z najgłębszych ciężko wnętrzności wzdychają, 
Wszyscy nieutulone płacze wylewają. 
Potem do kompaniej dobry Astolf rzecze: Lament, żal, narzekanie nigdy nie uciecze: Opatrzenia tu pierwej trzeba i pomocy. 
Tak mówiąc, sam ku niemu w przód rączo poskoczy, 
Za niem Oliwier, 
Dudon, 
Sansonet w też tropy, 
Pilnują Orlandowych kroków, dużej stopy. Ten widząc, iż nakoło kilka ich zachodzi, 
Njelutościwem kijem śmierć jem zadać godzi, I Dudona, co pierwszy do niego przybywał, 
A tarczą wyniesioną swą głowę nakrywał, 
Tak gwałtownie uderzył, iż gdyby tem razem Nie złożył go Oliwier najtwardszem żelazem, 
Szkaradny raz, raz tęgi, przykry i surowy Roztrąciwszy hełm z tarczą, wylałby mózg z głowy. Skruszył jednak tarcz w niwecz, a w łeb tak uderzył, 
Że Dudon na ziemię padł i sobą ją zmierzył. 
W ten czas dobywszy szable od boku swojego, 
Sansonet uciął kija dwa łokcia krwawego. 
Zaczem śmielszy Brandymart porwał go dużemi Rękoma, pragnąc z tyłu rozciągnąć na ziemi. 
Pomaga Astolf dobry, nogi obejmuje I którąkolwiek podnieść wzgórę usiłuje. Tak mocno Orland sobą zatrząsnął szalony, 
Iż Astolf na sześć sążni leciał przez zagony, 
Lecz go przecię Brandymart z ostatnią gromadą Sił swych trzyma, jak zrazu wziął za plecy zdradą. 
Zgrzyta grabia zębami, a potem letniego Oliwiera w wierzch trafił szyszaka jasnego, 
Trafił ogromną pięścią, ten padszy, blednieje, 
Z uszu, z nosa, z gęby krew strumieniami leje. I by beł hełmu nie miał najdoskonalszego, 
Nie wstałby już beł, nie wstał od razu dużego, Bo i tak zapomniał się ani zbytnie głosy Otrzeźwiły go, które szły z hukiem w niebiosy. 
Tem czasem Dudon, 
Astolf wraz obadwaj wstali I Brandymarta swego znowu ratowali. 
Przypada i Sansonet, co piękny raz sprawił, 
Gdy najostrzejszą szablą kija grabię zbawił. Skoczy do Brandymarta Dudon w tył śmiałego I z niem wespół w pół wziąwszy Orlanda głupiego, 
Pokłada swe golenie miedzy miąższe nogi, 
Aby na ziemię prędzej padł szaleniec srogi. 
Ten się miece, wydziera, ciska, pomsty chciwy, Tak więc w polu przy kupie łowców byk straszliwy, 
Gdy kły w uszach brytani jego utopili, 
Rycząc włóczy ich tam, sam, jakby z słomy byli. Włóczy ich, lecz go oni przecię nie puszczają, 
Raczej, co raz na więtszą moc się zdobywają. 
Już też Oliwier, nieco przyszedszy do siebie, 
Po nienadanej oczy przecierał potrzebie, Porywa się i bieży, gdzie Astolf pracuje, 
A widząc, iż w ten sposób darmo usiłuje, 
Szalonego obalić inszy śrzodek chwali, 
Tylko chce, jak starszego, aby usłuchali. Kazał powrozów przynieść w skok mocno plecionych, 
Lub miąższych lin od masztów, wzgórę wyniesionych, Te na duże golenie, mocne barki jego Z węzłami sztucznie kładzie i miedzy każdego Dzieli końce, sam z niemi ciągnie w różne strony, 
Aż nakoniec grabia padł, gwałtem obalony, Tak kowal umiejętny konia upartego, 
Tak wali rzeźnik wołu u jatek dużego. Nie mógł i Orland strzymać, na ziemię upada, W tym razie Dudon na grzbiet szeroki mu wsiada, 
Drudzy ręce i nogi twardemi sznurami Ściśle wiążą, tego moc już próżna z siłami, 
Daremnie się dobywa. 
Potem, go ruszyli Z miejsca i z wielkiem żalem długo nań patrzyli. 
Nakoniec mądry Astolf wieść go rozkazuje Do morza i lekarskie potrzeby gotuje. Sześć razy zanurzywszy, sześć razy go myje, 
Brud miąższy z chudej twarzy zgarnia precz i z szyje, A drudzy ogorzałe członki wycierają, 
Najeżony łeb czeszą, brodę, wąs muskają. 
Astolf zielonej trawy i kwiecia różnego Garść wziąwszy, uślinioną zatkał gębę jego, 
Bo tak chce, aby oddech, wprzód w ustach ściśniony, 
Do samego beł tylko nosa obrócony. To sprawiwszy, naczynie dziwne nagotował, 
W którem najsubtelniejszy zmysł Orlandów chował, 
I jak najbliżej nosa przytknął dwudziurego. 
Ten tchem mocnem porwał go dziwnie w się samego O cudo niesłychane! a słoik drożony Został we mgnieniu oka razem wypróżniony. 
Wrócił się rozum na zad do głowy schorzałej, 
Wrócił się i rozsądek przy mądrości całej. Jako więc dziecko liche, snem twardem zmorzone, 
Widzi straszydła, w brzydką postać obleczone, Idą na oczy jego ćmy blade i larwy, 
Chimery ksykające, sfingi szpetnej barwy, Dziwuje się z bojaźnią niewidomej sprawie, 
Chocia go sen opuścił, choć już jest na jawie: 
Tak pozbywszy szaleństwa, gdy przyszedł do siebie. 
Utkwił źrzeńce zalane łzami Orland w niebie. Utkwił, słowa nie mówiąc, zadumiały siedzi, 
Z myślami tylko swemi sam milczkiem się biedzi. 
Potem na Brandymarta pojrzał kochanego I na Astolfa, rozum co przywrócił jego. 
Nie wie, jako tam przyszedł, jak się trafił z niemi, 
Po stronach tylko patrzy oczyma smutnemi, 
A nade wszystko to w niem wstyd wielki sprawuje, 
Iż nagiem, iż związanem być się upatruje. Nie wytrwał i pierwsze rzekł najbiedniejszy słowa, 
Jako Sylen niekiedy, co mu jeszcze głowa Winem mdleje wczorajszem: Co to są za węzły, W których boki, ramiona, nogi me uwięzły? Rozwiążcie je, dla Boga! Ci zaraz skoczyli Rżną stryczki, potem szaty nowe nań włożyli, Widzą, iż jadowity wzrok, co wynikała Wściekłość niedawno z niego, dobroć w swą moc brała. Tak wnet Orland do pierwszej wrócił się mądrości I nadto zapomina bezecnej miłości, Dziewkę, w której rozkosze utopił kochania, 
Lekce waży, już nie chce o nię mieć starania. 
A co przedtem nad insze piękniejsza się zdała, 
Teraz tak brzydka w oczach i szpetna została, 
Iż o tem tylko myśli, aby jej koniecznie Zapomniał, przeszłych błędów wetując skutecznie. Bardyn Brandymartowi zaś powieda swemu, 
Że Monodant ustąpił przez śmierć państwa jemu, 
Na które najsłuszniej szem prawem wprzód rodzony Wzywa go, a potem lud, w jedno zgromadzony, Lud, co w odległem mieszka królestwie wschodowem Po wyspach siebie blizkich na powietrzu zdrowem, 
Pełen rozkosznych bogactw, złota przedniejszego, 
Bydła, ptactwa, ryb dziwnych, zwierza rozmajtego. Namawia go i słowy wdzięcznemi przychęca, 
Ojczyzny słodkiej lube uciechy zaleca. Porzuć mówi podaruj żywot teraźniejszy Biegunom: już ci na wczas radzi wiek późniejszy. 
Odpowiada Brandymant, iż zdrowie Karłowi Poświęcił, póki rogów nie przytrze Afrowi, Jak prędko wojnę skończy za pomocą Boga, 
On też do ojczystego w skok pośpieszy proga. Nazajutrz swą armatę Dudon wyprawuje, 
Czas weścia w Prowincyą z pogody miarkuje. 
Z Astolfem ku Bizercie Orland się udaje, 
Gdy ranego Febusa złoty promień wstaje, 
Pytając go o wojnie, jak się w sobie miała, 
Dawno młódź Nubów mężnych miasto obegnała Powieda grof i zaraz słucha jego rady, 
Którą ostrą być wiedział przez różne przykłady Jako się straszny zaczął szturm i dnia którego Wielką wzięto Bizertę, z gruntu ostatniego Wywróciwszy ją srodze, komu szczęścia sławy Najpierwej w tej potrzebie Bóg życzył łaskawy, 
Jeśli zamilczę teraz, niech was nie obchodzi: 
Kęs w inszą stronę skoczyć moje pióro godzi. 
Powiem tem czasem, jako Francuzowie dali Maurom krwawą pamiątkę, kiedy uciekali. W tak złem razie Agramant od swych opuszczony, 
Słabiej e i ledwie się broni przymuszony. 
Wielką część Sobryn ludu, więtszą wziął Marsyli, 
Gdy do armaty oba żartko uchodzili, Do której przyśpieszywszy, zarazem wsiadają, 
Bo lądowi i murom w Arii nie dufają. 
Z niemi niemało wodzów, żołnierstwa lepszego Przybiegło, w trwodze króla zostawiwszy swego. Sam Agramant na sobie przykre trzyma razy W najtwardszej zbroi, która nie bała się skazy. 
Potem gwałt widząc wielki, tył sprosny podaje Do bramy, co mu weście, otworzona, daje. 
A Bradamanta kole pierzchliwemu boki Rabikanowi, aby żartkie czynił skoki, Chce, dogoniwszy, sroga dziewka króla złego Ściąć zaraz, iż jej bawi Rugiera dobrego. W tropy za nią Marfiza leci odważona: 
Śmierć niewinna ojcowska, śmierć niezapomniona Serce jej kruszy mężne, swego konia, który Z najlekcejszemi biegiem porównać mógł pióry, 
Bojcami ustawicznie wzbiera i morduje. 
Ale cóż, próżno robi, daremnie pracuje: 
Uniosło Agramanta szczęście wprzód, niż one Przypadły jedną pomsty chęcią zagonione. Jako para sierdzistych tygrysic się wstydzi, 
Kiedy po bok tłustego zwierza idąc, widzi, 
Jeśli za pierwszym razem, puściwszy się z góry, 
Nie połapią go w ostre kły, krzywe pazury, Idą nazad, i gniewem i sromem ujęte, 
A oczy skry ciskają, z jadów słusznych wszczęte: 
Tak obie bohatyrki, iż nie przebieżały Drogi Agramantowi, gryzły się, wzdychały. Nie zatrzymały przędę koni swych dla tego, 
Ale w pojśrzodek gminu uciekającego Wpadszy, gniew po staremu swój zwykły chowają, 
Śmiertelnie głowy, piersi, grzbiety rozcinają. 
Walą się gęsto trupy szkapie i człowiecze, 
Niewstrąconem potokiem krew z ran srogich ciecze. 
Więc Agramant, lub z głupstwa lub z strachu wielkiego, 
Zamknąć bronę od pola kazał przestronego I wszystkie mosty znosić na bystrem Rodonie Z przeprawami, których dość trudnych w tamtej stronie, Tak ludzie nieszczęśliwi marnie garła dają, 
Jak bydło, które na rzeź umyślnie chowają. 
O, jako w rzece siła i w morzu ich tonie! 
O jak wielom łby strzygą nieuchronne bronie! 
Ściekły piaski posoką, a hartowne zbroje Huczały z tęgich razów, jak grom w letnie znoje Srogiej potrzeby, w której tak siła zginęło Ludzi prócz tych, co w bystrych wirach potonęło, 
Są dotychczas ogromne znaki w kącie onem, 
Gdzie Rodon nurtem tłucze w brzeg nieokróconem: 
Blizko murów budownych Arie wyniesionej Mogiły nieprzejrzane aż do wody słonej, 
Twoich rąk, 
Bradamanto, robota straszliwa, 
Której szczerzeć pomogła Marfiza gniewliwa. Król zaś uciekszy w miasto, okręty gotuje I na morze głębokie z portu wyprawuje, Zostawił jednak nieco tem, co po zad byli, 
Lżejszych, aby swe zdrowie prędzej unosili. 
Sam dwa dni zmieszkać myśli, ażby się zebrały Ostatki niedobitków biednych, co zostały. 
Trzeciego wnet rozpuścił żagle i do swego Nakierował bez zwłoki państwa afryckiego. Niemniejszy Marsylego strach gryzie, przejmuje: 
Tuszy, iż Hiszpanią, 
Karzeł wnet starguje, 
A on sam płacić będzie musiał cło swojego Uporu, gdy zgasła moc króla afryckiego. 
Do Walencyej tedy bieży, jak szalony, 
Miasta mocni, fortecom przyczynia obrony, To sprawiwszy, odnowił wojnę, która wzięła Zły koniec, bo nadzieja z szczęściem się minęła. Agramant ku Afryce płynie po staremu I łaje, najsmutniejszy, szczęściu opacznemu, Zdumiewa się, w okrętach widząc lud tak rzadki, 
Cieszy, sam utrapiony, mizerne ostatki. 
Cieszy, lecz ci w sercu swem myślą co inszego: 
Pysznem, okrutnem, głupiem cicho króla swego Nazywają najwięcej stąd, iż nie ratował Tych, co po zad zwycięzca surowy mordował. Jeden drugiemu, wierni zwłaszcza przyjaciele, 
Zwierza się tego jadu tajemnego śmiele I pospołu gniew wielki, słuszny, sprawiedliwy Wynurzają z serc swoich przez język dotkliwy. 
Agramant, iż nie słyszy tego w swoje uszy, 
O ich przeciwko sobie wierze dobrze tuszy, 
To dla tego, że twarzy wszyscy mu zmyślone Pokazują, pochlebstwa, zdrady mówiąc płone. Nakoniec postanowił w głowie i uradził, 
Aby swych w port bizerski ludzi nie prowadził: 
Miał od szpiegów wiadomość pewną i przestrogi, 
Iż Nubowie wszystkie w moc wzięli lądem drogi. 
Tak milczkiem dalej żagle puścić rozkazuje I opodal Bizerty w bok zsieść usiłuje, 
Chcąc, sporządziwszy wojska ostatek na ziemi, 
Niespodziewanie przypaść i zetrzeć się z niemi. Dobra rada, ale ją los wywrócił płochy I zabronił cieszyć się z tej, co zbywa, trochy. 
Z armatą, która śpieszny lot swój prostowała Do Prowincyej, aby brzeg jej w mocy miała, 
Potkał się, gdy noc wyszła z progu podziemnego, 
Okrywszy czarnem skrzydłem krąg świata wszystkiego, 
Noc niepodobnie ciemna, chmurna, niepogodna, 
Do wykonania śmiałych zamysłów wygodna. Nie miał jeszcze Agramant o tem wiadomości, 
Aby pływał po morskiej Dudon głębokości Z swem wojskiem ani ponno uwierzyłby temu, 
Iż sto okrętów różne rózgi dały jemu. 
Dla tego bez bojaźni pruł morze bezpiecznie, 
Żadnych trwóg w myśli swojej nie mając koniecznie, Prócz straży i prócz szpiegów biegł w domowe strony, 
Wysoką fantazyą swą ubezpieczony. Tak okręty, które miał od Astolfa swego Dudon z niemałą liczbą żołnierstwa dobrego, 
Wpadły nań niespodzianie i wnet się mieszają, Lecz jak prędko po mowie Maurów poznawają, 
Żelaz dobywszy krzywych, na to Dudon godzi, 
Aby niemi zatrzymał budowne ich łodzi, Krzyk mężów zapalczywych, chrzęst zbrój i dźwięk broni Wydziera słuch każdemu i wiatr lekki goni. Skoro w zapędzie mocnem wraz w się uderzyli, 
Królewskich kilka galer stłukszy, utopili. 
Więc iż po naszej stronie Mars służył życzliwy, 
Za najpierwszem zdarzeniem lud nasz, boju chciwy, 
Zaraz oszczepy, strzały i ognie ciskają, 
Zaraz pogan strwożonych wiele zabijają. 
Już morze krwią spłynęło, okryte trupami, 
Już pożera szyszaki, szable z puklerzami. Przyszedł czas, aby skarał Bóg pogańskie złości, 
Pychę, krzywoprzysięstwo, chciwe wszeteczności, Zaczem bohatyrowie, co z Dudonem byli, 
Snadno ich w słonem morzu, gdy On chciał, grążyli. 
I z daleka tak dają raz nieuchroniony, 
Że ledwie sam Agramant, nieszczęściem zemdlony, 
Cał dotąd, chmura na nich strzał pada, a z boku Insze pociski lecą, niedościgłe oku. Z machin ciężarów wielkich wyciśnione skały Wszystko z wielkiem poganów strachem druzgotały, Skałubami leje się szerokiemi woda, 
Lecz przez ogień daleko nieznośniejsza szkoda, 
Przez ogień, który jako prędko się zajmuje Z małej skry, wszytko niszczy, gubi, trawi, psuje. 
Niefortunny gmin to w ten, to w ów kąt ucieka, 
Bólem, strachem ujęty, ledwie się nie wścieka. Ci o zdrowiu zwątpiwszy, w morze się ciskają, 
Ci na pomniejszych batach w stronę uciekają, Tonie ich niezmierna moc, mroki niewidome Ciałmi ludzkiemi wody karmiły łakome, 
Gdy razem szkody, śmierci, rany i dzielności Okrywała noc czarna płaszczem swych ciemności. 
Więc i pomniejsze barki, jak znosić nie mogły Ciężaru, do zginienia nędznikom pomogły. Ci, co darskiem pływaniem śmierć oszukać chcieli, 
Nadmordowawszy sobie, gdy już tonąć mieli, 
Znowu do swych okrętów na zad powracają, 
Które ogniem gwałtownem haniebnie pałają. 
Strach utonięcia przykry, aby gardł na wodzie Nie dali, tak ich dusi, przymusza i bodzie, 
Iż gorające drzewa biedni obłapiają I we dwu mękach jakby dwakroć umierają. Siła ich, co pociskom gdy się umykali, 
W nienasyconą morską głębokość wpadali, Tak jednej chcąc się ustrzedz, wnet śmierć biorą drugą Ale żebym was razem nie zabawiał długą Powieścią jednej rzeczy, odmieniwszy strony, 
W inszej pieśni napiszę rym niedokończony. 
Tuszę, iż na to z chęcią sami pozwolicie, 
Bo coraz świeższe słyszeć nowiny wolicie. 
Koniec pieśni trzydziestej dziewiątej. 
XL. 
Pieśń czterdziesta Argument Gdy nieuczciwy morzem Afer tył podaje, 
Z daleka swe zniszczone widzi ogniem kraje, 
Wysiada smutny na ląd, gdzie Gradas serdeczny Namawia go z Orlandem na bój niebezpieczny I chce mieć, aby wyzwał choć samotrzeciego, 
A on w starciu łeb uciąć obiecuje jego. 
Rugier zwodzi z Dudonem pojedynek srogi, 
Pragnąc z oków wyzwolić siedmi królów nogi. 
Allegorye W tej czterdziestej pieśni, pełnej pamięci godnych przykładów, poznać możesz przez szturm bizerski doskonały sposób dobywania miast, ziemią i morzem umocnionych, z Agramanta przykład weźmiesz mądrego, serdecznego i mężnego pana, z Sobryna szczerego i roztropnego poradnika, w Gradasie prawdziwego i jednakiego w obojem szczęściu poznasz przyjaciela, w Dudonie i Rugierze niemniej ludzkich, jako i wspaniałych dwuch bohatyrach, sercem wielkiem i poważną skłonnością świecących, ujrzysz chwały godny pojedynek. . 
Skład pierwszy Gdybym różne przykłady boju straszliwego Pisać miał, zacny synu Herkula wielkiego, 
Sowy do Aten według dawnej przypowieści, 
Krokodyle zdałbym się nieść w egipskie włości. 
Darmo do Samu z inszych państw kryształ przychodzi, 
Nie trzeba w las nosić drew, bo się to tam rodzi. 
Ciebie miały hetmanem wojska zagniewane, 
Ja śpiewam z historyków krwie dawno przelane. Widział twój lud przez mury i brony otwarte, 
Gdy żagle nieprzyjaciół hardych rozpostarte Najłakomszy ogień żarł wespół z galerami, 
A łby, dziwnie ostremi ucięte szablami, 
W piaskach pogrzeb nalazły. 
O, jak ogłuszały Przeraźliwe wrzaski świat i wiatry mieszały! 
Padus krwią zafarbował wiry zrumienione, 
Kręciły maszty sztyry, na poły spalone. Przyznam, swemi oczyma nie widałem tego, 
Bo dnia przed tą szczęśliwą porażką szóstego Do Rzymu kazałeś mi, abym święte nogi Pocałowawszy, twoje opowiedział trwogi I ratunku wraz prosił, lecz cóż po tem było? 
Po odjeździe mem wszystko dobrzeć się zdarzyło: 
Takeś przytępił ostrych pazurów zjadłemu Lwowi, iż szkodzić państwu już nie myśli twemu. Ale Alfonsyn, 
Trotto, co beł w tej potrzebie Z Morem, z Afraniem, zdrowie swe kładąc dla ciebie, 
Więc Annibal, 
Zerbinet, trzej Aryostowie, 
Bania laty zeszłego dorośli synowie, 
Powiedzieli mi samę rzecz, potem znak dały Chorągwie, które w wielkiem kościele wisiały, 
Niemniej piętnaście galer u portu z więźniami, 
Co ich miedzy gęstemi wiązano śmierciami. Kto te haniebne ognie i śmierci bladawe, 
Kto wyroki złych losów widział niełaskawe, 
Które się naszych domów popalonych mściły, 
Gdy z ciał zimnych z jelity dusze się toczyły, 
Może snadno swą objąć myślą i ten twardy Stos, co go wziął na morzu król afrycki hardy, 
Kiedy Dudon serdeczny, 
Dudon zapalczywy We krwi jego chciał gasić swój gniew, pomsty chciwy. Noc była nazbyt czarna, tak, iż dla brudnego Cienia nie widział jeden w okręcie drugiego, 
Ale kiedy się srogie zabijania wszczęły, 
A ognie siarką, smołą przyprawione, jęły, 
Płomień żartki wybuchnął, w popiół i w perzyny Obracając galery w minucie godziny. 
Zaraz gęste ćmy z nagła uciekły, a wkoło Blask z nocy dzień uczynił, wzrok ciesząc wesoło. Dopiero najbiedniejszy król widzieć mógł siły, 
Które jego potęgę słabszą przechodziły. 
Trwoży, bojaźń za boki blada go chwytała I strach w żyły, krwie próżne, okropny wlewała. 
Bo póki nieprzejrzane mroki noc czyniły, 
Póki mdłe ognie góry z dymów nie wybiły, 
Lekce ważył ten rozruch i tak mu się zdało, 
Iż wojsko jego snadnie uskramiać go miało. Potem rzeczy mizerną postać obaczywszy, 
A Sobrynowi swemu tylko się zwierzywszy, 
Przesiadł się, troską zjęty, dziwnie skłopotany, 
Gdzie skarby i Bryljador jego beł kochany. 
Tak cichuchno na małej, lecz sposobnej łodzi, 
Zostawiwszy nieszczęsne swe ludzie, uchodzi, Którem woda, płomienie, szabla dokuczała, 
A śmierć w trojakiej męce jeden żywot brała. Ucieka król, a mając przy sobie Sobryna, 
Na widome nieszczęście narzeka chudzina, Łzy gęste z oczu pędzi, dziwnie mu żal tego, 
Iż rady, jako boskiej, nie usłuchał jego. 
Niech się zrze, do Orlanda my się nawróciemy, 
Który radami grofa nalegał zdrowemi, 
Aby Bizertę z ziemią zrównał, nim w obrony Nowe będzie skąd inąd Branzard opatrzony. Tak jawnie po obozie wszytkiem wytrąbiono, 
Iż dla szturmu trzeci dzień pewny naznaczono, Statki wodne, co jeno jeszcze ich zostało, 
Astolf Sansonetowi i wojsko w moc dało, 
Sansonetowi, co jest rycerz doświadczony, 
Lub morzem lubo lądem krwie nienasycony Mars swoje proby czyni, ten w mili niemałej Od portu ku Bizercie stanął okazałej. Jak dobrzy chrześcijanie, surowo kazali Orland z grofem, aby post wszyscy zachowali: 
Wiedzą, że każde sprawy od Boga zaczęte I koniec dobry muszą mieć i skutki święte, Nadto porządkiem obóz cicho obwieszczają, 
Iż trzeciego dnia kusić o mury się mają. 
Zaczem na odpoczynek wolno iść każdemu Dla obmyślania pociech sumnieniu swojemu. Gdy takowem porządkiem toczyły się rzeczy, 
A zmysł w bogobojnościach utonął człowieczy, 
Powinni, przyjaciele, bracia się starali, 
Aby pospołu z sobą przez on czas mieszkali, Zajadłe morzą gniewy i wszelakie winy, 
Choć to z najwiętszej kiedyś urosły przyczyny, 
Obłapiają się wespół, łzy każdy z nich leje, 
Jakby tracili spólnej miłości nadzieje. W obleżonej Bizercie do meczetnych progów Biedny lud pośpiesza się głuchych wzywać bogów, Tłuką piersi chudzięta, a głosy smutnemi Na Makona wołają, aby swą nad niemi Litość pokazał prędką, o, jak ślubów wiele I darów znamienitych wieszają w kościele, 
Pamiątkę niefortunnych trosk, płaczu gorzkiego, 
Najnieszczęśliwszych żalów, strachu widomego! A gdy błogosławieństwo od każdego mieli, 
Zbroje wdziawszy, do murów wyniosłych bieżeli. 
Jeszcze jutrzenka nazbyt mdły słała i mały Dzień, jeszcze mroki ciemne wszystko okrywały, 
Kiedy z jednego boku z ludźmi przebranemi Grof stanął, a Sansonet z drugiego z swojemi. 
Potem głos usłyszawszy trąb krzykliwych, który Chętne serca zapalał, skoczyli pod mury. Morze głębokie ze dwu stron Bizerta miała, 
Ze dwu drugich na suchej równinie siedziała. 
Starą robotą wały, ale mur północny, 
Gdzie woda nie zachodzi, nad podziw ma mocny. 
Przekopy zaniedbane, bo do ich poprawy Czas ścisły Branzardowi bronił i zabawy Naglejsze, więc o cieśle przytrudniejszem było: 
Co żywo się za wojskiem hultajską włóczyło. Astolf z najprzedniejszemi skoczył Murzynami, 
Którzy łukiem groźni są, kuszą i procami, Lekce ważą śmierć, pełni wesołej ochoty, 
Tak w letszych zbrojach jazda, jako i piechoty, I już się do przekopów rączo przymykali, 
Aby je równo z murem miąższem wyrównali, 
Już gwałt chróstu, kamienia, ziemie, drzewa na dnie: 
Idzie z rąk nieleniwych pilna praca snadnie. Pomogło niemniej i to, iż wodę odjęli Dniem przedtem, niż do szturmu lud przypuścić mieli. 
Tak, choć się zbyt głębokie samy w sobie zdały, 
Wypełnił je i dobrze i w skok Murzyn śmiały, Zaledwie się haniebne murów nie tykają Kupy skał, które gęste ręce w rów ciskają. 
Astolf, 
Orland, widząc to, ludzie zgromadzone Bez odwłoki na mury wiodą wywyszszone. Więc i sami Nubowie, dawno ukwapliwi Na zysk i zdobycz, której tuszą dostać chciwi, 
Z wielką ochotą, tarcze niosąc nad głowami, 
Skoczyli z rozwitemi na prost chorągwiami. 
Ci ze spodu mur duży, walą, wywracają, 
Ci naczyniem sposobnem brony wyważają, Daje srogi, śmiertelny raz, niewytrzymany Tram ścienie, wielką mocą wzdłuż rozkołysany. Na zjednoczone siły Afrowie strapieni Race, wieńce, gromadę spychają kamieni. 
Ktokolwiek ukaże się z naszych, murów blizki, 
Ognie, żelaza, różne nań lecą pociski, Ciężkie drzewa, gwałtownie z obłamków spuszczone, 
W trzaski kruszą zasłony, wzgórę wyniesione, 
Kruszą i niejednemu zdruzgotały czoło Przez szyszak, piasek mózgiem, krwią skropił się wkoło. Dodaje serca, otuch Orland niecierpliwy, 
Ze wszystkich stron odnawia bój i szturm straszliwy. 
W port z armatą Sansonet swoją wpadł bez zwłoki I uderzył się o mur narożni szeroki, 
Na który wojska z chęcią pną się natarczywe, Szablami błyszczą, łuki wyciągają krzywe, 
Dardy, proce i długie drabiny gotują I z przewagą ostatnią pod sam wierzch wstępują. Oliwier z Brandymartem z drugiej także strony I Astolf jedną ścieszką idzie odważony, Krwawą bitwę wznawiają, wzrok podnoszą srogi, 
Bezpieczniejsze do weścia upatrując drogi. 
Raz bron patrzą spiżanych, prędkiemi nogami Obbiegając mocny mur z dużemi basztami, Potem, kędy wre bitwa najniebezpieczniejsza, 
Wpadają, nie trwoży ich strzelba najgęściejsza. Widome być odwagi każdego musiały, 
Sława najsłodsza, sromy serca dodawały, Świadkiem dzielności jeden zostawał drugiego, 
Snadno rozeznać gnuśnych od męża dobrego. 
Ale wysokie wieże, gdy postępowały Na kołach, 
Sarracenom najsroższe się zdały, 
Niemniej słonie, co wielkie na swych grzbietach mają Czyny wojenne, a wzwyż z murem podołają. Najpierwszy, choć kamienny grad nań z wierzchu spadał, 
Brandymarte z drabiną do muru przypadał, 
Czem w sercach mężnych chciwe rozpala ochoty, Bieżą z niem serdeczniejszy do pięknej roboty. 
Nie dba na srogie strzelby, namniej się nie wzdryga Pocisków, jedną ręką tarcz na sobie dźwiga, 
A drugą już obłapił mury uchwycone I zabija pogany, na się zgromadzone. Nogami i rękami przy wysokiej wieży Pracuje, na mur chcąc wniść, choć nań zewsząd bieży Nieprzyjaciel zajadły, szabla kole, siecze, 
Kaleczy, krew z ran srogich wzdłuż po morze ciecze. 
Tem czasem drabina znieść ciężaru wielkiego Nie mogąc, u wierzchu się złamała samego: 
Wszyscy prócz Brandymarta w przekopy wpadają I haniebne stłuczenia z miejsc wysokich mają. Nie tracąc serca, oślep zaczętej dowodzi Przewagi i już murów wysokich dochodzi. 
Proszą, wołają wszyscy, aby opuszczony Od swych, na zad obrócił krok swój ukwapiony. 
Nie słucha ten, straszliwą twarz, oczy gniewliwe W miasto niósł: w Maurach wnętrza topnieją lękliwe, 
I z muru na trzydzieści łokci wysokiego Wskoczył w samy pośrzodek gminu afryckiego. Jakoby na słomę padł lub na miękkie pierze, 
Nie stłukł się: taka chciwość w wielkiem bohaterze Sławy serce paliła, potem rozgniewany, 
Rwie gęsty lud i srogie zadaje mu rany, Surowem grozi wzrokiem, tłucze i morduje, 
Niezmierny strach w poganach wspanialszych sprawuje. 
Naszy, co kiedy wskoczył, widzieli na oko, 
Wzdychają, żalem zjęci, ciężko i głęboko. Po szerokiem obozie wprzód ciche szemranie Wieść rodzi świegotliwa, a potem lękanie, Wszyscy zdumiałych uszu szeptom nadstawują, 
Wszyscy jego śmiałości bystrej się dziwują. 
Sława, co zwykła płonne rzeczy i prawdziwe Roznosić, bodzie w grabi serce nieszczęśliwe, 
Ani wprzód żartkiem skrzydłom odpoczynąć dała, 
Aż Dudonowi z grofem wszystko powiedziała. Na nowinę nieszczęsną zarazem pobladli, 
Chcąc go ratować prędko, jak piorun, wypadli, Drabiny co najwyszsze do muru stawiają, 
A tarcze nad głowami złożone trzymają. 
I już się ku wysokiej podemknęli ścienie, Nie trwożą ich pociski, oszczepy, kamienie, 
Nienasyconą chciwość mordów ukazują Przez oczy, z których szczere ognie wyskakują. Tak więc, gdy wściekłe wichry morze poruszyły, 
W ocemgnieniu na gniew się zdobędzie i siły, Grożą, śmierć niosąc mokrą, najstraszliwsze wały, 
W żeglarzach martwe serca od strachu strętwiały, Maszty trzeszczą, żagle rwie wiatr nieokrócony I krzyk nieszczęsnych topniów pędzi w różne strony, 
Bo skoro wzdęta woda w bok łodzi przypadnie, 
Kruszy ją, wszystko z niej zrze i połyka snadnie. Kiedy na mur skoczywszy ci trzej w onej chwili, 
Sarraceńskie zastępy, jak bydło, pędzili, 
Drudzy bezpiecznie w miasto wpadali bronami, 
A miecz nieuchroniony karmił się śmierciami. 
Krew ciepła prędkiem ciekła strumieniem, wrzask srogi Napełnił domy, rynki, ulice i drogi, Trupy lub wznak lub leżą twarzami ku ziemi I zębami ją kąsać chcą rozgniewanemi. Nie z takiem pędem leci, gdy Wisła wylała I brzegi najwścieklejszą mocą rozerwała, 
Choć nowe drogi łąką przestroną najduje, 
Pola pustoszy, domy bierze, zboża psuje, Nie mogą strzymać gwałtu obory zamknione, 
Niosą ich z biednem stadem potopy szalone, 
Psi z pasterzami toną, a gdzie gniazda liche Ptak miał, przez wierzchy dębów ryby płyną ciche: Z jakiem gwałtem zwyciężca bieżał ukwapliwy Na dźwięk trąby, co hasło daje, przeraźliwej, We wszystkich miasta kątach szerzy się miecz srogi, 
Z roztarchanemi matki włosami niebogi Do piersi nieszczęśliwych dziecka przyciskają, 
Oczy łzami ku niebu zalane wznaszają, 
Przeraźliwemi prosząc zlitowania słowy U zwyciężce, co swój jad krwią karmi surowy. Któż srogie razy, różne śmierci dnia onego Wypowie, kto twarz nędzną miasta dobytego? 
Kształtem jezior szerokich krwią ziemia opływa, 
Pomsta boża najmiętsze serca zatwardzywa, Okropny strach trup czynił i pobojowiska, 
Kiedy kto bystrem okiem pojźrzał na nie z blizka. 
Zrze pałace wyniosłe płomień niezgaszony, 
Gorzkich płaczów głos smutny w różne leci strony. Ciężki łupem bogatem miasta przedniejszego, 
Do obozu odchodzi mężny Murzyn swego, 
Łakomem w pokarm ogniom zostawiwszy mury, 
Które przez gęste dymy buchają do góry. 
Idą żałosne matki na długie więzienie, O, jako jem wnętrzności przykre utrapienie Srodze rani, oczyma gdy patrzą mokremi, 
Co zwyciężca z córkami broi ich własnemi! Swą ręką Bucyfara Oliwier serdeczny Zabił, kiedy w pół szturmu trwał bój niebezpieczny, Zaczem Branzard, straciwszy wraz wszystkie nadzieje, 
Własną przebity ręką, duszę ze krwią leje. 
A Folwina poimał i chciał mieć żywego Astolf, ale okowy nogom sprawił jego. 
Tem trzem, kiedy odjeżdżał z wojskiem do Francyej, 
Polecił rząd Afryki król i Barbaryej. Który przez morze, gdzie go najtwardszy mus wiedzie, 
Z Sobrynem opuściwszy biedne wojsko, jedzie, Wzdycha, z oczu obfite łzy się dobywają, 
Widzi, jako wyniosłe płomienie pałają. 
Zwątpił o swej Bizercie, zaledwie na brzegu Usiadł, alić w najprędszem ma posłańca biegu Z przykrą wieścią, dopiero nieszczęściem zwątlony, 
Chce mieczem piersi przebić na obiedwie strony. Broni Sobryn i oczu swych nie spuszcza z niego. Tak to mówi pociechę z przypadku srogiego Zostawić chcesz Karłowi, który wszystkie siły Waży, aby twe państwa w mocy jego były? Wie on, iż póki żyjesz, póki w ręce twojej Szablę masz, on chciwości nie utuczy swojej. O, jakby mu sprawiła wesołe nowiny Śmierć, którą zadać sobie myślisz tej godziny! Wszystkich poddanych oraz zbawiłbyś nadzieje, Którą jem z męstwem ludzkość twoja w serce leje. Przetrwaj szczęście opaczne, tak na świecie bywa: Rozkosz nędzą, weselem żal się przeplatywa. Nie czyń więźniami wolnych, bo za śmiercią twoją Z wolnościąbyśmy żegnać musieli się swoją. Żyj dla nas i dla swojej Afryki, prosiemy, Albo, lubo to nie w smak, twem torem pójdziemy! Porzuć niewymówioną troskę i frasunki: A to i od zołdana możesz mieć ratunki. Da on ludzi, tuszę ja, i pieniędzy tobie, W przyszły czas zachowując twoje chęci sobie. Więc Noradyn aza tak w gwałtownej potrzebie Nie odważy dostatków i samego siebie? Masz Turki, masz Araby, 
Persy i z Medami: Ci świeżemi wszyscy cię posilą wojskami. Tak najmądrzejszy starzec poważnemi słowy Usiłuje kłopoty ciężkie wybić z głowy, 
Czyni dobrą nadzieję, iż prędko Afryka Stanie w zwykłej ozdobie, zbywszy przeciwnika. 
Ten słucha, a serce w niem taje żałośliwe, Trwożą go zebranych trosk skutki nieszczęśliwe, 
Widzi, jak to ostatnia, gdy sił swych nie staje, 
W postronne dla ratunku udawać się kraje. Tkwią w głowie wizerunki dawniejszych przykładów, 
Jako to niebezpieczna potężnych sąsiadów Wzywać na wsparcie rzeczy państwa lecącego: 
Łakomy beł zawsze sceptr i powaga jego. 
Tak Murzyn Sforca zginął w teraźniejsze wieki, 
Gdy go wziął Ludwik na ślub do swojej opieki. 
Słusznie trzykroć za błazna mądrzy mają tego, 
Co szczęścia cudzem rękom powierza własnego. Myślał to, a kierować kazał ku wschodowi Okręt, wsiadszy na morze, swemu sztyrnikowi. 
Ten zaledwie opuścił port, gdy wicher srogi Zatrząsnął blizko od nich pomniejsze odnogi, 
I krzyknął głosem wielkiem, wzniówszy wzgórę oczy: Widzę lecz próżne siły, próżne i pomocy Upatruję być nasze nagłe niepogody, Które z gruntu poruszą te pod nami wody. Jeśli mojej usłuchać zdrowej rady chcecie, W lewej ręce wyspę tu mieć małą będziecie, Tam ja obrócić życzę, ażby wściekłe wały, Skoro wiatry ucichną, srożyć się przestały. 
Pozwala król Agramant, pędzić rozkazuje, 
Gdzie bezpieczniejszy sztyrnik miejsce upatruje. 
Tak leci i do wyspu żagle wielkie miece, 
Co wszerz Afrykę, wzdłuż ma Wulkanowe piece. Pusty wysep po prawdzie, lecz czynią wesoły Różne drzewa i łąki z pachniącemi zioły. 
A iż tam rzadko łodzie stania swe miewały, 
Kochał się w miejscu jeleń, sarna, zając mały, W miejscu wolnem, bo tylko sami rybitwowie, 
Spracowani po długiem w letni znój obłowię, 
Sieci swe rozwiesiwszy, w skok się przesypiają, 
Ryby w morzu tem czasem bezpiecznie igrają. W port przyjechawszy, kilka inszych widzą łodzi, 
Które zegnały w ten kąt przeciwne powodzi, Bohatyra wielkiego przy nich poznawają, 
Co mu hołd serykańskie królestwa oddają. 
O, jak wesołe czynią wszyscy trzej obrady, 
Widząc, iż samo szczęście do onej gromady Trafunkiem ich złączyło! 
Wraz się obłapiają, 
Spólne trudy paryskich szturmów wspominają. Ale skoro początek nieszczęścia przykrego Wlał w uszy przyjaciela Agramant swojego, 
Tak w niem pobudza żale, z gniewem zjednoczone, 
Iż chce kwoli niemu dać garło odważone. 
W egipską ziemię, która z dawna słynie zdradą, 
Zabrania jechać mądrą i poważną radą. Wiesz mówi jako chytry król wodza rzymskiego Zabił, gdy uszedł z bitwy przegranej do niego. Z strony Synapa mniejsza trudność jest czarnego, Co ludu, jak powiedasz, do boju godnego Grofowi dał, twe państwo, nie mając przyczyny, Popustoszył, 
Bizertę obrócił w perzyny, Weźmie on swą nagrodę, lecz to u mnie dziwy: Snać tu z niemi jest Orland, on Orland prawdziwy, Który statecznie zbywszy niedawno mądrości, Wszędy znak czynił srogi wściekłej okrutności. Gorsza to, ale cóż rzec? 
Za hojne łzy twoje Żywot własny poświęcę ja i siły moje: Pojedynkiem go wyzwę, choćby beł z szczerego Żelaza, z dyamentu lubo najtwardszego. Co wilk owcy, kiedy jest długo przemorzony, Co chart, gdy kieł w zającu utopił skrzywiony, Zwykł czynić, tak postąpię z niem, ci zaś Nubowie Przez straszny mord zostawią w twej Afryce zdrowie. Na ostatek ich naród ruszę, co z tę stronę Nilu mieszka, a w szabli położył obronę, Różny wiarą, językiem, bliższych Arabami, Trochę zaś odleglejszych zową Makrobami, Ci bogatego złota gwałt mają i słoni, Tamtem stada wojennych rodzą siła koni. Pod mem sceptrem posłuszni, ja jem rozkazuję I z nich prędką Nubowi pomstę nagotuję. Z płaczem król, obłapiwszy Gradasa, całuje, Iż mu chęć swą w zginionych rzeczach ofiaruje, 
Szczęściu chce być powinien, które go w te strony Przywiodło, gdzie przyjaciel tak jest ulubiony. 
Ale pojedynku zaś co się tknie przykrego, 
Na zdanie nie przypada i na radę jego, Znaczną stąd na uczciwem zmazę ukazuje, 
Gdy cugu w sprawie takiej inszem ustępuje. Jeśli mówi w złem razie fortuny surowej Na śmierci należy siła Orlandowej, Czemuż ja sam za krzywdę swą zdrowia własnego Ważyć nie mam, na Boga spuściwszy się mego? Prawdę mówisz rzeki Gradas więc insze sposoby Podam, co zachowają wcale twe ozdoby. Daj grabi znać, kogo chce, aby przybrał sobie, Bo jutro będziem się bić dwaj z niem o tej dobie. Temu nie przeczę rzekł król, jakby kęs wesoły I ja i on niegłodzien, tuszę, w przyjacioły. Niech będzie, co chce: nie dbam, kiedy w tej potrzebie Doświadczonego mam mieć pomocnika z ciebie. 
Gdy tak postanowili, 
Sobryn z drugiej strony Boleje, wzdycha, iż jest od nich wyłączony. Starość mówi jeszcze mi nie zwątliła siły, A lata biegły w rzeczach rozum zaostrzyły. Jakoż duży beł jeszcze staruszek i w ciało Serce męskie czerstwości ochocze wlewało, Siwy włos, wojenny trud, prace nie wadziły, 
Żywe oczy za śmiałość serdeczną ręczyły. 
Tak widząc słuszną prośbę i żądania jego, 
Pozwolili, aby beł z niemi za trzeciego, 
I zaraz Orlandowi znać przez posły dają, 
Iż trzej samotrzeciego w pole wyzywają. I chcą, aby się stawił na wyspie rzeczonej Lipaduza, w bok prawy trochę nakłonionej, Morze ją ze wszystkich stron jedno opasuje, 
Lecz bezpieczny i wolny przejazd zostawuje. 
Bieżą posłowie, żagle prędkie rozwinęli, 
Już połowicę drogi kwapliwej minęli. 
Przypadszy, widzą grabię, a on miedzy swoje Dzieli złoto i srebro, więźnie, konie, zbroje. O, jak ich wdzięcznie przyjął Orland zawołany, 
Ogień śmiałości serce nieuhamowany Rozpala, mile z niemi rozmawia, szanuje, 
Upominki bogate posyła, daruje. 
Słyszał od towarzystwa w tych czasiech swojego, 
Iż Gradas Duryndanę u boku dużego Nosił, po której takie żarły go tesknice, 
Iż za indyjskie dla niej bieżeć chce granice. Tuszył, iż tam Gradasa zadybie dużego, 
Bo o wyjeździe wiedział z państw francuskich jego. 
Teraz, że tu pobliżej zasiągł o niem wieści, 
Serce dla niepojętej skakało radości. 
Więc Almontów róg piękny, róg złotem sadzony Smakuje mu wyzwania niepodobnie ony, 
W tąż Bryljador, co jako więźniem beł chudzina W stajniej Trojanowego, zbywszy grabie, syna. Obiera kompanią bez wszelakiej zwłoki Godziny zdadzą mu się, jak najdłuższe roki Brandmarta z Oliwierem: wie, jak jem dzielnością Rzadki zrównał, serca zaś wszystkich trzech miłością Jednaką zjęte były. 
Potem w onej chwili Tarcz, zbrój, szyszaków szukać przednich umyślili, 
Koni, szabel i kopij: świadomiście tego, 
Iż z tych rzeczy z sobą nic nie mieli własnego. Orland, szaleństwem zjęty, porozrzucał swoje, 
A tem drugiem Rodomont przez surowe boje Zdarł gwałtem, zastąpiwszy na ciasnej mościnie, 
Gdzie niewstrąconem rzeka straszna pędem płynie. 
Afryka nic nie miała, król ją ze wszystkiego Złupił, kiedy Paryża dobywał wielkiego, Więc w szturmie blizko przeszłem łakome płomienie Brały z wiela rynsztunków, zrząc ich, pożywienie. Zbiera po trosze Orland, gdzie może, dostaje, 
Zardzewiałe co prędzej polerować daje. 
Sam tesknice niecierpliw, nad brzegiem z swojemi Chodzi, o pojedynku rozmawiając z niemi. 
Gdzie skoro na morze wzrok wznieść mu się przydało, 
Postrzegł, iż się łodzisko jakieś przybliżało Ku miastu właśnie na prost, w żagle rozwinione Wiatry dmuchały prędkie, niezastanowione. Bez sztyrnika, bez inszych żeglarzów po wodzie Biegła łódź w różnej wiatrów swowolnych niezgodzie. 
Potem niedaleko tych, co się przechadzają, 
W miałkiem miejscu stanęła, piaski ją trzymają. 
Lecz tą razą o tem dość, Rugierowe cnoty Wołają mię do siebie: ja z zwykłej ochoty Idę i powiem, jako dwaj bohatyrowie Po uczynionem ślubie stoją przy swem słowie. Stoją, gniew, żal ich serca objął przykry, tęgi, 
Ujrzawszy potargane umowy, przysięgi, 
Kiedy w zapędzie żartkiem lud obojej strony Gasił w strumieniach krwawych gniew niewymówiony. 
Chcą wiedzieć, kto przyczynę podał do srogiego Rozruchu, kto przymierza skaźcą jest ścisłego, Bo tem barziej dręczy ich nagła mieszanina, 
Im mniej wiedzą, na kogo ściągać się ma wina. Tem czasem jeden sługa Rugiera dobrego, 
Mądry, wierny, tajemnic wiadom pana swego, 
Przebiwszy się przez wojsko, konia mu dodaje, 
Gdy on tak skłopotany, gdy frasunek kraje Serce biedne, a potem szablę wyostrzoną Na jego bok przypasał, złotem oprawioną, 
W tę bez chyby nadzieję, aby uzbrojony Dodawał swojem, wpadszy miedzy nie, obrony. Nie myśli on, jechać chce, lecz wprzód obiecuje Rynaldowi, iż jeśli króla poszlakuje Łamcą wiary swojego, tej zaraz godziny W zad cofnie, aby nie dał najmniejszej przyczyny Do zgwałcenia przysięgi, potem wiarę jego Złą porzuci, a do krztu uda się świętego. 
Tak rzekł i do swej Arle drogę na prost bierze, 
Jadąc, pyta, kto stargał, bezecny, przymierze. Co żywo odpowieda, iż król uwiedziony Próżną jakąś nadzieją, wszczął bój zabroniony. 
Strętwiał, ciężkie z wnętrzności posyła wzdychanie, 
Widzi, iż pewnie musi dość z królem rozstanie. 
Nie jeno się w niem kochał, lecz i srogie znaki Niefortun rodzą w sercu jego żal dwojaki: 
Coś nie grzeczy, gdy szczęście mieni swe obroty, 
Mienić miłość ku panu i spuszczać z ochoty. Różne dyskursy w głowie, różne myśli knuje, 
Co godzina się biedzi, dzień i noc frasuje, 
Czy jechać ma, czy zostać: tu mus niepożyty Uczciwego biedz każe, tu zaś ogień skryty Serdecznej Bradamanty na powinność jego Munsztuk kładzie i gwałtem wstrzymuje biednego. 
Niemniej przysięga grozi, serce trapi, bodzie I niemądrą powieda roztropność po szkodzie. Z drugiej strony czujne go starania mordują Sławy i najostrszemi bojcami przejmują Bojaźń, strach: serceby mu przyznano lękliwe, 
Jeśli zjedzie pod ten czas, kiedy nieżyczliwe Szczęście pogan zrzuciwszy z wierzchu najwyszszego Pociech, do dna niefortun posyła samego, Więc takich wiele będzie, co z klątwą umowy Słuszne nazwą, gdy tłumi Mars swoich surowy. Tak cześć, sława i miłość gryzie ustawicznie Serce w niem ani wytchnąć dopuszcza koniecznie. 
Wątpliwe myśli rzuca na rozmajte strony, 
Nie przychodzi do siebie, jako obłądzony. 
Nakoniec postanowił, umyślił sam w sobie Powrócić do Afryki rączo w onej dobie. 
Siła mogła w niem miłość najgorętsza, ale Uczciwe z sławą pragnie, aby było wcale. Puścił wodza do Arle, mniemania jest tego, 
Iż jeszcze jaki okręt zdybie króla swego. 
Przybiegł i swój po brzegach wzrok obraca chciwy, Nie widzi nic prócz trupów, co je zapalczywy Miecz chrześcijański złożył, tu dopiero nowe Skłóły żale wnętrzności wskróś bohatyrowe. 
Myśli, twarz schylił smutną, potem ze wszystkiego Pędu ku Marsyliej puścił konia swego. Tuszy, iż tam przybiegszy, troską obciążony, 
Przeprawi się na tamte co najprędzej strony, 
Lub przez prośbę lub przez gwałt, w czyjejkolwiek łodzi Takie w niem ciężka żałość myśli dziwne rodzi. 
Już też pod Marsylią w port wszedł Dudon śmiały, 
Skoro okręty nasze wstręt poganom dały, 
I na milę od brzegu morze zastąpiła Armata jego i co Afrom wzięta była. Wszystkie nawy pogańskie, co ich jeno zbyło W ten czas, gdy ogień drugie żarł, morze grążyło, 
Wszystkie pod Marsylią Dudon w porcie stawił, 
Potem korzyści dzielił, z więźniami się bawił. 
Miedzy któremi nalazł stanu przedniejszego Siedmi królów udatnych, wzrostu wysokiego, Ci z swemi poddawszy się okrętami, stali Na brzegu, a ku ziemi wzrok smutny trzymali. Dudon, iż witać Karła miał wolą dnia tego, 
Przywodził plon i więźnie do porządku swego, 
Aby gdy z pompą wnidzie w miasto lud ochoczy, 
Swój wzrok w nowem tryumfie utopił i oczy. 
Zaczem więźnie wywiódszy na brzeg, rozkazuje Swych urzędów strzedz wszystkiem, kto czego pilnuje. 
Nubowie wkoło niego wrzaski wyniosłemi Zwycięstwo krzyczą, głos swój Echo śle za niemi. Ujrzał z daleka Rugier morze, co pianami Toczyło, ujrzał brzegi, zakryte wiosłami, 
Rad: tuszy, iż armata króla jego była, 
Lecz dla pewnych w te kąty przyczyn powróciła. 
Natrze żartko, alić wprzód króla z Nasamony Poznał, widzi, łańcuchem iż w pół jest ściśniony, Potem Balstra z Manlardem, więc i Faruranta, 
Bambiraga, 
Rymdonta, swego Agrykanta. Zdumiał się, a z dusze ich miłując, takiego Przypadku znieść nie może: rozpuszcza swojego Konia i w najbystrzejszem, jako piorun, skoku Składa drzewo, gniew niesie w zapalonem oku I wprzód tego, co ich wiódł, uderzywszy srodze, 
Na ubitej bez dusze zostawuje drodze, Potem szable dobywa, a w onej gromadzie Więcej trupów, niżli sto, dziwnie prędko kładzie. Słyszy Dudon różnego tumultu niezgody, 
Widzi krwie potok srogi i śmiertelne szkody, Tył pierzchliwi podają, wszyscy nogi rącze Ku okrętom prostując przez piaski gorące. 
Woła tarczej, na głowę szyszak bierze lity, 
Bo już twardą na piersiach zbroją beł okryty, Kopią, jako wściekły, pędem wielkiem chwyta, 
Gniew i chciwość na krew go podwodzi niesyta. Konia, włożywszy mu w bok ostrogi, kieruje Na głos, a lud się w stronę rączo ustępuje. 
Tem czasem namężniejszy Rugier tylo dwoje Zabija Nubów, kruszy tarcze, hełmy, zbroje, A zoczywszy Dudona, iż w te, zapędzony, 
Kędy on ludzie biedne siecze, bieżał strony, 
Ma za to, że ich jest wódz, i prosto do niego Z wielką chciwością konia obraca rączego. Postrzegł Dudon, iż nie ma kopiej w swem toku, Cisnął swoję, końskiego zatrzymawszy skoku, 
Ani się słusznem gniewom daje tak uwodzić, 
Aby miał w pierś rycerza tą bronią ugodzić, 
Której on nie zażywa wzajem przeciw niemu. 
Zaczem Rugier sercu się dziwuje wielkiemu, 
Tuszy, postępkiem jego pięknem zwyciężony, 
Iż pewnie jest bohatyr jakiś doświadczony. I myśli wprzód: O, gdyby jeszcze z tej ludzkości Chciał podać imię swoje do mej wiadomości! A potem prosi o to. 
Wnet Dudon wspaniały Powiada, iż jest tej krwie, co i Rynald śmiały, 
Syn książęcia Danesa, ale zaraz tego Życzy, aby nie taił i on stanu swego. 
Pozwala z chęcią Rugier, a gdy już wiedzieli Swe imiona, do krwawej zabawy lecieli. Groźny beł Dudon swoją buławą staloną, 
Która w tysiąc potrzebach sławę niezginioną Dała mu i z którą się tak dobrze sprawował, 
Iż snadno stąd wysoką swą krew ukazował. 
Niemniej szablą, co psuje hełm, najtwardszą zbroję, 
Oświadczał namężniejszy Rugier dzielność swoję, 
Gdy jej dobywszy, dał znać jawnie Dudonowi, 
Jakiem w boju potrzeba być bohatyrowi. Ale, iż miał tę wolą najkochańszej żony Nie gniewać nigdy, by też gwałtem przymuszony, 
Nie chce, od Dudona się dowiedziawszy tego, 
Iż jej bratem jest, gniewu nań wylewać swego. 
Więc i sam we Francyej miał te jeszcze wieści, 
Gdy przedniejszych familij złączenia po części Chciał wiedzieć, jako siostrą Beatryce była Armeliny, 
Dudona która porodziła. Z tej przyczyny, jak nie chcąc, swoją szablą kręci: 
Tkwi mu wdzięczna Bradmanta w głębokiej pamięci. 
Nigdy nie tnie, gdzie niegdzie płazą tylko zmierza, 
Sam się buławie srogiej składa, nie dowierza. 
Pisze Turpin, iż w ten czas mógł snadno mężnego Dudona pożyć, gdyby wola była jego, Ale miłość gorąca gniew, ręce wiązała, 
Cięcia srogie, śmiertelne sztychy hamowała. Płazą jednak, aby się nie zdał być nikczemny, 
Dudonowej oddaje sile raz wzajemny I tak ciężko na szyszak spuszcza ustalony Szablę swą, iż zostaje zaraz ogłuszony. 
Oczy mgła ćmi, pamięć w niem ginie w onej chwili, 
Sam na przykre spadnienie z konia już się chyli. 
Koniec bitwy do drugiej pieśni odłożemy, 
A teraz jakikolwiek czas odpoczyniemy. 
Koniec pieśni czterdziestej. 
XLI. 
Pieśń czterdziesta pierwsza Argument Dudon więźnie z ochotą Rugierowi daje, 
On z niemi w afrykańskie morzem bieży kraje. 
Giną burzą straszliwą, samego łaskawa Woda na skałę wnosi, gdzie przez chrzest poznawa Drogę zbawienia pewną, gdy pustelnik stary Rozwiązał mu prawdziwej tajemnice wiary. 
Srogą bitwę samotrzeć Orland odprawuje, 
Łby uciąwszy dwom królom, zdrowie odejmuje. 
Allegorye W tej czterdziestej pierwszej pieśni z Agramanta, który wzgardziwszy mądrą i roztropną Brandymartową radą, garło dał i królestwo stracił, przykład masz, jako szkodliwy ludziom wszelkiem, gdy mu się w korzyść dają, jest gwałtowny upór. 
Przez Rugiera, który już, już tonąc na morzu, przysięgę obiecaną i śluby iści, 
Panu Bogu poświęcone, zaczem i zdrowy wypływa cudownie i krzci się u pustelnika, znać się daje wielka i nieskończona łaska Boga naszego przeciwko tem, którzy lub to z prostoty grzeszą lub szczerą tknieni skruchą, poprawę obiecują. . 
Skład pierwszy Najrozkoszniejszy zapach, w którem lub to szaty Lub swój pieszczony zmaczał włos młodzian bogaty, 
Młodzian, co go trwożliwa miłość często łudzi, 
Gdy wnętrznych ogniów zapał zmysły słabe trudzi, 
Jeśli przeciągiem czasu długiem nie zwietrzeje Jego wonność i jeśli moc nie osłabieje, 
Widomemi snadno to ukazuje znaki, 
Iż cena jego dobra i skutek jednaki. Wiecznej pamięci godnych Estensów krwi sławna, 
Której i starożytność wieków przeszłych dawna Ludzkości nie zwątliła, świecisz, jako złoty Febus, gdy blask ciskają płomienne obroty W najjaśniejsze południe, nie dziw, bo z takiego Przodka idziesz, co nie ma porównania swego, Nie migoce tak luna miedzy drobniejszemi Płanety, gdy swój srebrny wóz złączyła z niemi. Zawsze miewał w potrzebach wielkich Rugier śmiały Przy męskiem sercu umysł wielki i wspaniały, Zawsze jednaką ludzkość i powagę chował, 
Lub pieszo lub na koniu wojn krwawych probował. 
Zaczem i Dudonowi jawnie pokazuje, 
Iż do zwycięstwa chromem krokiem postępuje, Zmyśla mdłych członków słabość, siły przyrodzonej Tłumi pożar, litując grofa w bitwie onej. Widzi Dudon i przyznać namniej się nie wzbrania, 
Iż go zabić nie myśli, iż go sam ochrania, Widzi, jako wielekroć daremny raz jego Wiatr tylko próżny siecze powietrza lekkiego. 
Tak niewymowną zaraz ujęty ludzkością, 
Chce onę miłość oddać wzajemną miłością, 
Tem barziej, iż pomniejsze poznawa swe siły, 
Które już od Rugiera nadwątlone były. Krzyczy: Pokój, dla Boga, pokój, o serdeczny Bohatyrze, uczyńmy miedzy sobą wieczny! Widzę jawnie wielką chęć twoję przeciw sobie I niezrównaną ludzkość w poważnej osobie. 
Odpowieda mu Rugier: Przymierza lubego I ja chcę, lecz umowa ta niech będzie jego, Obowiąż mię do usług, mężu doświadczony: Daruj wolnością, wypuść z oków więźnie ony! Tak rzekł i ukazuje więźniów utrapionych, 
Którzy w żelezie nieśli i w stryczkach kręconych Pokrępowane nogi, ręce, szyje, boki. 
Tych zaraz dobry Dudon bez wszelakiej zwłoki Z chęcią oddaje, jechać pozwoliwszy z niemi, 
Kędy chce, morzem, lądem, lasy zgęścionemi, Nadto co lepszy okręt wybrać rozkazuje! 
I wnet go Rugierowi ludzkiemu daruje. Puszcza się ku Afryce Rugier odważony, 
Bierze wiatr w swą moc żagle, w obłudach ćwiczony, 
Rozbójca wiatr, i wprzód dmie wolnemi siłami W gęste płótno, aby tak przyłudził zdradami Snadniej żeglarzów biednych, brzeg się z nagła kryje A morski rosół nawę chwiejąc gładką myje. 
Aliści w mgnieniu oka słońce jasność traci, 
Eurus, 
Auster i Korus z sobą się rozbraci. Dają jawny znak niezgód wichry zapalczywe, 
Poprzecznem dęciem czynią upory straszliwe. 
Okręt lata samopas, najeżone wały Gwałtem oń swoje wściekłe jady roztrącały. 
Chmury wzrok wydzierają, ciemność nieprzejrzana Dzień bierze, śmierć zginieniem grozi niebłagana, 
Zginieniem oczywistem, sztyr, wiosła i żagle Nie czynią powinności swej, ustają nagle. Ryczy okropnem głosem, wydawszy się z wody Dziw morski, stado brzydkie Proteowej trzody, Szum gwałtowny rwie wszystko, trzeszczą wyniesione Maszty, a w łódź powodzi wdzierają się słone. 
Dziwnie twarz sztyrnikowi zbladła zlęknionemu, 
Wzdycha ciężko, strach przykry sercu nieszczęsnemu Dojmuje, raz rękami swem szyprom znak daje, 
Raz najsmutniejszy woła, co mu garła staje. Próżno, nie pomaga wrzask, daremny krzyk jego: 
Niesie wiatr głosy w stronę powietrza czarnego. 
Skwierk najbiedniejszych ludzi Echo szczebietliwa Powtarzając, w odległych górach się ożywa, Łamią o się wspólną moc powodzi gniewliwe, 
Huczą z razów gwałtownych skały, brzegi krzywe, Odjęła niepogoda słuch na wszystkie strony, 
Uszy tylko napełnia płacz nieutulony. Żartkość wichrów szalonych miedzy skałubami Gwizd najstraszniejszy czyni, błyski z piorunami Niewymownych trwóg dają przyczynę, a srogi Szturm w obadwa okrętu tłucze przykro rogi. 
Już go zwątlił, już wały, gdzie chcą, niem ciskają, 
Już władzej marynarze strętwieli nie mają. 
Poprzeczne wiatry w deszczki ustawicznie biją, 
A te wierzchem i spodkiem morską wodę piją. Oto świszcząc haniebna burza wnet przypadnie, 
Którą Akwilo wzruszył, i raz wraz szkaradnie Targa żagle, niosąc je na wieżate wały, 
Które swą wysokością nieba dosięgały. 
Łamie zła niepogoda wiosła, sztyr urywa, 
Dusze ostatniej sztyrnik ledwie nie pozbywa, 
W bojaźni utopiony sam sztyrnik ubogi, 
A włosy mu strach zjeżył na łbie skrzydłonogi. Okrętu prawa strona tonie stłuczonego, 
Dziury się rozdziewiły u oderwanego Sztyru: wrzask w niebo leci, boskiej Opatrzności Co żywo się poleca, swych nie tając złości. 
Idzie ich na dno siła, zdrowia pozbywają, 
A żywi na przeciwne szczęście narzekają. 
Już odpierać nie może nawa skołatana Krętem wirom, grąży ją woda, w wał zebrana. Już najbystrzejsza burza i szturm jadowity Zgubę niósł wszystkiem jawną i strach nieukryty, Zda się, iże głowami nieba dosięgają, 
Gdy łódź wały szalone wzgórę wymiatają, Zda się, iż w piekielne zaś upadła ciemności, 
Gdy ich znowu spuszczają w niezmierne nizkości. 
Żadnej nadzieje niemasz, coby ręczyć chciała Za zdrowie, śmierć się zewsząd mokra dobywała. Całą noc w onem strachu chudzięta pływali, 
Całą noc żale przykre z lamenty mieszali, 
Jeżdżąc po rozgniewanem morzu, gdzie ich srogi Wiatr pędził, pełen grozy surowej i trwogi. 
Ledwo się dzień ukazał na wschodzie białawy, 
Rozpuszczał zaś swe jady wicher niełaskawy I do blizkiej ich poniósł z wielkiem pędem skały, 
Której wody nadęte w pół nie zakrywały. Po trzy i po czterykroć naukler wylękniony Dusznie chce minąć miejsca niebezpieczne ony, Nawraca w stronę okręt, według sił kieruje, 
Cóż po tem: próżno robi, daremnie pracuje Bez sztyru, wiatry mają żagle w swojej mocy, 
Nie może jem ratunku przybrać i pomocy. 
Leci okręt, podobny żartkiem orlem piórom, 
Z niewymówionem strachem ku skalistem górom. Tu dopiero o zdrowiu wszyscy swem zwątpili, 
Gdy na widome nawy rozbicie patrzyli, Lamenty, narzekania blada bojaźń dwoi, 
Cisną się w bat, przy słabem co okręcie stoi, 
I wnet go wielkiem gwałtem zaraz obciążają, 
Ledwie weń bystre przez wierzch wody nie wpadają, Tak strach, rozsądku próżen, gdy się nie odważa, 
Tusząc, iż śmierci ujdzie, prędzej się naraża. Postrzegł Rugier, w okręcie iż niemasz samego Sztyrnika, bo już beł wpadł do batu małego, Tarcz, zbroję zdjął, odpasał szablę swą od boku I w rześkiem tam do niego puścił się też kroku. 
Lecz bat przez zbytni ciężar snadno przemagała Sroga powódź i na dno morskie pociągała, Pacierze w każdym kącie z płaczem pomieszane Przebijają gwiazdami sfery osypane. Poszła nieszczęsna łódka, jako ołów, z temi Na dół, których ma w sobie, utonąwszy z niemi. 
Pomocy nie mógł nikt dać: żałośliwe głosy Nieunoszony pędził wicher pod niebiosy. 
Ostatek najłakomsze morze połykało, 
Głuche morze, smutnych próśb co przyjąć nie chciało. 
Już skarg więcej nie słychać, usta spracowane Musiały pić przez dzięki wody rozgniewane. Ten w głębokości morskiej bez dusze zostaje, 
Ten rękę, aby mógł mieć ratunek, podaje, Ten kilkakroć ukazał głowę z ramionami, 
Ten jedną nogą bosą robi pod wodami. 
Rugier, jak skoczył, gdy już tonąć miała, z łodzi, 
Na wszystkie strony wzrok wzniósł przez one powodzi I zaraz się udaje, bo najbliżej była, 
Do skały, kędy okręt nawałność pędziła. I z mocy, na jaką się mógł zdobyć, pracuje, 
Wały nieubłagane ramionmi przejmuje. 
Krople wzgórę pryskają, uchodzi częstemu Woda tknieniu, on przecię wygadza swojemu Z odwagą przedsięwzięciu. 
Tem czasem szalony Wicher ciskał po morzu okręt opuszczony, 
Opuszczony od ludzi nieszczęsnych, co z niego Do batu, jak na pewną śmierć, uszli mniejszego. O, głupia zjętych strachem topielców ufności! 
Patrzcie: bezpiecznie nawa uszła surowości Niezgodnych Ąkwilonów, gdy sztyrnik z swojemi Uciekł do nich szyprami i z ludźmi wszystkiemi, 
Bez rządu puściwszy ją, bo wnet, jak na zmowie, 
Ucichł gniewliwych wiatrów szum i dał jej zdrowie. 
Nastąpiła pogoda, która w inszą stronę Obraca próżny okręt, biorąc go w obronę. Tak leci bez wszelakich rządów ludzkich, wolny, 
Gdzie go lekkiem dmuchaniem żenie wiatr swowolny, 
Jakoby ku Bizercie na prost rozwalonej, 
Dwie lub to trzy mile w bok od krainy onej, 
Którą Nil żyzny moczy, w tem miejscu utkniony, 
Został, jakby umyślnie, w piasku zostawiony. 
W ten czas właśnie po brzegu Orland urodziwy Przechadzał się z swojemi, tesknic niecierpliwy, Jakom przedtem powiedział, a chcąc wiadomości Dość, coby za łódź była, jakich niesie gości, 
Wziął z Oliwierem wespół Brandymarta swego I w lekkiem czółnie bieżał do miejsca onego. 
Przyjechawszy, wysiedli, ale się dziwują, 
Iż żywej dusze w żadnem kącie nie najdują Prócz Frontyna dobrego, zbroje ustalonej, 
Szable, na wybór kształtnej, dziwnie wyostrzonej. Rugierów to rynsztunek beł, odbiegł którego, 
Gdy uchodził przed burzą do batu małego. 
Przypatruje się Orland szabli i z radością Poznawa Balizardę, którą swą dzielnością Przeszłych czasów wydarł beł wiedmie, gdy jej psował Pyszny ogród i ręce we krwi zafarbował, 
We krwi pogan obrzydłych, jako ją zaś potem Ukradł mu chytry Brunel, czytaliście o tem. I jako pod wysokiej Kareny górami Rugier dobry z inszemi wziął ją podarkami, 
Co za mocy, dobroci, co za kuźnie była, 
Jako krew ludzką pijąc, zbrój gwałt pokruszyła, 
Wiedział grabia, zaczem wzrok wzniówszy zapłakany, 
Nizko przypadł do ziemie swojemi kolany, 
Mówiąc: Tak to wygadzasz dziś mojej potrzebie, O dobrotliwy Panie, który mieszkasz w niebie! Wielkiej mojej potrzebie, bo za święte twoje Imię jutro odważę z chęcią garło moje. 
Tak rzekł niedarmo, wiedząc, iż król z Serykany Beł panem namocniejszej szable Duryndany I Bajarda miał w mocy. 
Inszego rynsztunku Nie chciał brać dla jakiego piersi swych warunku, Lekce waży, choć złotem nabijana była, 
Zbroję, i od drogich się kamieni bleszczyła. Dał ją Oliwierowi, broń tylko do swego Przypiął, pełen radości, boku cierpliwego, Konia Brandymartowi pozwala swojemu, 
Aby beł sposobniejszy na niem ku przyszłemu Pojedynkowi, dzieli bohatyr wspaniały Miedzy swe zdobycz drogą i łup okazały. 
Serce wielkie nie chce być samo ucześnikiem Tych fortun, do których ma Boga przewodnikiem. Wróciwszy się, do nowej potrzeby mieć chcieli Nowe szaty, w którychby na koniech siedzieli. 
Wysoką Orland wieżą na teleju swojem Dał haftować, co ją Bóg zniósł piorunem trojem, 
Oliwier psa w pancerzu, na którem gotowa Obróż jest, a na tej zaś szyte w ten kształt słowa: Męstwu przy roztropności każdy ustępować Musi, chyba żeby chciał sromotnie szwankować. Brandymarte dla ojca swojego miłości, 
Co szerokich, umarwszy, swoich odbiegł włości, 
Nie chce, jeno czarny mieć strój na jasnej zbroi, 
Listwa tylko białych go aksamitów dwoi Po samym kraju, który dziwnie jest bogaty, 
Bo go w różne perłami usadziła kwiaty Nadobna Fiordylizi, złączywszy niemało Dyamentów, od których blask słońce miotało. Swą ręką najwdzięczniejsza dziewka to robiła Tak szeroko, że szata i zad zasłoniła, 
Po zbroi się zemknąwszy, konia wspaniałego, 
A z przodu subtelny włos miękkiej grzywy jego. 
Ale od pierwszego dnia tej swojej roboty, 
Co beł znak zły, lubego śmiechu i ochoty Żaden po niej nie postrzegł: zawsze smutna była, 
Zawsze melankolia jakaś ją dręczyła. Lękanie jej nad podziw przejmuje wnętrzności. 
Świadoma odwag pięknych i dziwnej śmiałości, 
Brandymarta swojego często widywała, 
Gdy go we stu Fortuna prawa pilnowała, 
We stu potrzebach przykrych, boi się odmiany, 
Strach do tego srogi ją, z trwogą pomieszany, 
Co raz trapił, a z onej nowej zaś bojaźni Dwoją w niej bojaźń dwojem strachem serce drażni. Już sporządziwszy wszystko, bohatyr serdeczny Rozwinął żagle na wiatr, pogodny, bezpieczny, 
A Sansonet z Astolfem u wielkiej zostali Bizerty, którą świeżo z ziemią porównali. 
Fiordylizi gęstemi oczy łzami psuje, 
Nieba śluby obciąża, moc ich obiecuje, Póki dojrzeć okrętu może najprędszego, 
Trzyma w niem wzrok, z brzegu się nie da brać krzywego. Zaledwie dobry Astolf z mężnem Sansonetem Od morza ją z niemałem odniózszy kłopotem, 
Przyprowadzili do jej pokoju własnego, 
Gdzie utrapiona dziewka dopadszy swojego Łoża, ciska się na nie, przykremi skargami Wznawiając ból, głęboko co tkwi pod piersiami. 
Tem czasem trzech rycerzów przyniósł wiatr życzliwy Na wyspę, pojedynek gdzie ma być straszliwy. Wysiadszy najmężniejszy Orland i z swojemi, 
Pod namioty na brzegu stanął rozbitemi, Ku wschodowi przedniejsze miejsca zastępuje, 
Należące do bitwy potrzeby gotuje. 
Tegoż dnia król Agramant i tejże godziny Przypłynął i obrał plac naprzeciwko iny, A iż z wieczorem zorza już się nakłoniła, 
Wszystkich zgoda do rana bitwę odłożyła. I z tej i z owej strony nocną odprawuje Straż żołnierz i hetmanów swych zbrojny pilnuje. 
Dobry Brandymart, gdy już w noc była godzina, 
Szedł do Trojanowego sam umyślnie syna Z pozwoleniem Orlanda, bo się przedtem znali I przodkowie ich sobie sąsiady bywali, Sam Brandymart, od ojca wyprawiony swego, 
Do Francyej z niem wjechał pod znakami jego. Po spólnem przywitaniu siła rozprawuje Z Agramantem, przyczyny ważne ukazuje, 
Któremi do pokoju kierował lubego Z tej miłości, co ją ma z dzieciństwa do niego. 
Od Nilu, kędy płynie najszerzej trojaki, 
Po same Herkulesa najduższego znaki Ofiarował mu kraje, jeśli brzydkie błędy Porzuciwszy, 
Chrystusa chce wysławiać wszędy. Gdybym, o wielki królu, nierad służył tobie, Gdybym mówił mu krwie twej nie poważał sobie, Zamknąłbym usta słowom mojem, takowego Nie przynosząc ci szczęścia dziś osobliwego. Sprobowałem ja stokroć, jakie są przysady Szalbierskie w Mahomecie, jakie jego zdrady: Uwierz w Chrystusa, proszę, a doznasz sam snadnie, Iż ci wnet lepsze szczęście i twem wszystkiem padnie. Tu zawisła fortuna i uciechy twoje: Przymi, o przymi rady i żądania moje! Co wskórasz, lub pożyjesz Orlanda mężnego? Jeszcze nie upatruję ja stąd dobra twego: Sławę niebezpieczeństwo, sam widzisz, przechodzi, Która twe serce na ten srogi bój podwodzi. Bo jeśli Mars życzliwy będzie z naszej strony, Szyje, przyjaciół, królestw zbędziesz i korony. Położyli też grabia tu zdrowie i z nami, A wy trzej zwyciężcami zostaniecie sami, Twoje rzeczy nie będą tak ugruntowane, Jakoć porady z różnych głów tuszą zebrane, Ani Karłowa weźmie potęga odmiany, Chociabyśmy przez piękne zginęli tu rany. Sam wiesz, o zacny królu, jakich w wojsku swojem Ma hetmanów, bo nieraz dali się znać twojem. Tak rzekł serdeczny młodzian i jeszcze miał więcej Przydać, ale gniewliwy Agramant co pręcej Przerywa, ogniem mu twarz i skronie pałają, 
Oczy szczere płomienie na wierzch wymiatają. Upór mówi z głupstwem jest w tobie pomieszany, Wrywasz się w rzecz, do której nie jesteś przyzwany, Bo któż twej rady pragnął? 
Skądeć to urosło, Że cię politowanie tu jakieś przyniosło? Rada, którą mi dajesz, jeżeli pochodzi Z miłości, co ją w sercu twem życzliwość rodzi, Ja nie wiem, lecz z Orlandem ponieważ cię widzę, Tak tą, jako i tobą samem się już brzydzę. Djabłom, którzy duszę zrzą, żeś siebie samego Głupie oddał, więc i mnie życzysz szczęścia twego? Zachowaj je dla siebie: już tak w piekło zatem Bezemnie wędruj, proszę, z chrześcijańskiem światem. Przegram wygram, dostanę nazad państwa mego, Lub, wygnaniec ubogi, wieku mizernego Dokończę: mądrość twoja podomno nie zgadnie. Bóg sam wie, skąd w przyszły czas śmierć na nas przypadnie. Ale niech będzie, co chce: ja zawołanemu Nie uczynię, wiedz pewnie, urodzeniu memu Namniejszej hańby i dać jeśli garło przydzie, Upewniam, na męstwie mi, na sercu nie zydzie. Idźże precz, a poranku raczej jutrzejszego Szablą ostrą chciej poprzeć dzieła wspanialszego, Bo za fraszkę nie ważą u mnie rady twoje: Jam krwią rozstrzygnąć sprawy postanowił moje. 
Te ostatnie choć wielkiem głosem wyrzekł słowa, 
Ledwo mu przecię z ust szła zrozumiana mowa: 
Tak gniewem wściekłem pałał. 
Potem się rozeszli A swem świeże nowiny nowych mów przynieśli. Nazajutrz, skoro wyszła z morza głębokiego Jasna zorza, wszyscy trzej do umówionego Pojedynku się kwapią, wyborną robotą Najdoskonalsze zbroje wdziewają z ochotą. 
Zjechawszy się, namniejszych zabaw nie czynili, 
Zaraz najokrutniejsze kopie złożyli. Ale wprzód do Rugiera wrócę się dobrego, 
Bo w morzu nie zda mi się odbiedz tonącego. Rękami i nogami tłukł bohatyr śmiały, 
Siląc się bez przestanku, nieużyte wały. 
Suknie przemokły na niem, z trudem mu przychodzi O najniebezpieczniejsze kusić się powodzi. 
Wzdycha, chęć serce grzeje do prawdziwej wiary, 
Widzi, jak trudno ma uść pomst boskich i kary. 
Bo iż nie chciał, gdy czas beł, w wodzie poświęconej Krzcić się, musi podomno w tej gorzkiej i słonej! Więc mu i związki w oczach tkwią przysięgi trojej, 
Którą pięknej uczynił Bradamancie swojej, 
Nuż Rynaldowi danie ręki, że przyjedzie Do Karła, gdy na jego króla kto dowiedzie Starganie bitwy spólnej, tak myśląc, ślubuje Zostać chrześcijaninem, jeśli go ratuje Bóg od widomej śmierci, w brzegu pożądanem Pozwoliwszy stawić się nogom spracowanem, I szable nie dobywać na pomoc brzydkiemu Narodowi, co kłamcy wierzy przeklętemu, 
Ale zaraz do Karła wróci się i jego Sługą będzie, aż z ciała duch pójdzie zimnego. 
Bradamancie nadobnej ślub spełni rzeczony, 
Zapał w słusznej miłości zgasiwszy wzniecony. 
Patrzcie cudu! 
Zaledwie to rzekł, wnet mu mocy Przybywa, nowe siły, nowe zna pomocy. Nową rześkość i serce niestrwożone czuje: 
Dopieroć, pełen nadziej, z ochotą pracuje. 
Nieuśmierzonem wichrem wyniesione wody Same go wynosić się zdały z tej przygody. 
Szeroko ramionami wał przez wał przejmuje, 
Aż nakoniec na piasek żółtawy wstępuje I z tej strony, gdzie kopiec widzi pochylony, 
Idzie ku skale równią, do szczętu zmoczony. Inszy wszyscy od morza groźnego połknieni, 
Straszliwą burzą, gdy on patrzał, zwyciężeni, On sam tylko, bo się tak Bogu podobało, 
Wyszedł nienaruszony, zdrowy, czerstwy, cało. 
I gdy przy onej skale pustej i odludnej Po równinie niewielkiej chodził, ale cudnej, 
Nowy strach zejmuje go, nowa bojaźń dusi, 
Iż tu na tem wygnaniu umrzeć głodem musi. Lecz serce niestrwożone przychodzi do siebie, 
W skok zatopione łzami oczy utkwił w niebie, Cierpieć, cierpiećem gotów mówiąc Boże prawy, To wszystko, co twój dekret rozkaże łaskawy. 
Wtem chęć jakaś, która się w sercu dobrem rodzi, 
Aby na wierzch skały wszedł, znowu go podwodzi. 
Idzie i pojrzy w górę, alić siwiuchnego Zoczy człowieka, na prost co idzie do niego, Odzież ma pustelniczą. 
Ten wnet przeraźliwem Krzyknął głosem: Czemuś tak, 
Szawle, uporczywem? Czemu Chrystusa wiarę świętą prześladujesz? Krew toczysz chrześcijańską, lud dobry mordujesz? Tuszyłeś ponno morze, cła nie płacąc na niem, Przepłynąć za swem z wielką odwagą staraniem: Ale, patrz, jako ręka daleko dosięga Boska, patrz, jak się żaden przed nią nie wybiega. Miał świątobliwy starzec to o niem widzenie, 
Iż mu go boskie stawić miało opatrzenie, 
Wyrwawszy z niebezpiecznych szturmów i powodzi Bez ludzkiego ratunku, pomocy i łodzi. 
Nadto przyszłych spraw jego obraz Bóg swojemu Ukazał słudze i śmierć naznaczoną jemu, 
Syny, wnuki, więc wszytkę linią krwie jego, 
Jak urostą, jak będą wielcy czasu swego. Zaczem zaraz gromi go na pierwszem wejźrzeniu, 
Aby zranionemu dał plastr zdrowy sumnieniu. Czemu mówi odkładasz? 
Czemu karku swego Pod słodkie jarzmo Boga nie schylasz mojego? Któremu nie tak miły mus: usty wolnemi Imię jego wyznane tu ma być na ziemi. Tyś beł łaski niewdzięczen: cóż za dziw, iż twemu Dał munsztuk uporowi tak wyuzdanemu? To rzekł najpobożniejszy mąż, a potem słowy Łagodniejszemi daje ratunek gotowy: Ufaj, dobry Rugierze: 
Chrystus nasz przymuje, Choć kto zrazu leniwo za niem postępuje. 
I wnet o robotnikach powieda mu onych, 
Na godziny od Pana różnie zgromadzonych Do obfitej winnice, a ucząc go wiary Idzie z niem lekko w górę ku skale mnich stary. Na której samem wierzchu beł kościółek mały Ku wschodowi, o który wiatry gniew wstrącały, Trochę niżej z jałowcu, z lauru gaj wesoły, 
Żyznemi przeplatany palmami na poły. 
Krynic żywych moc wielka, które zasłaniają Mirty, gęste, a ptacy z nich się ożywają Najucieszniejszem głosem, śrzodkiem rzeczki małe Bieżą i odżywiają trawy zagorzałe. Mało nie czterdzieści lat brat błogosławiony Na onej skale mieszkał, jakby rozłączony Z światem i z rozkoszami jego, żywot święty Prowadząc, dóbr niebieskich miłością ujęty. 
Sam Bóg najdobrotliwszy miejsce to zbudował, 
Sam żywność z palmowego drzewa nagotował, 
Którą on, wypędzając głód, przy jasnem wzroku Ośmdziesiątego dognał, zdrowy, czerstwy, roku. W komórce nizkiej ogień z pilnością gotuje, 
Suknie, włosy gościowi suszyć rozkazuje. 
Przychodzi biedny Rugier do siebie z przestrachu, 
Odżywia się owocem w najuboższem gmachu. 
Tem czasem subtelniejsze wiary tajemnice Otwiera mu, z niebieskiej daje pić krynice. 
Słucha Rugier nauk zdrowych, dziwnie się buduje, 
Drogę prostą zbawienia i prawdy smakuje. Drugiego dnia krzest święty przyjąwszy z radością, 
Już nie tak tesknicami, już nie tak żałością Związane czuje serce, bo mu troski z głowy Ustawicznie wybijał pustelnik surowy. 
Obiecuje, iż za dni kilka do własnego Odeśle go niechybnie kraju ojczystego, Raz o wiecznem bawi go niebie powieściami, 
Raz, jako wnuki ma mieć zacne z potomkami. Wiedział to on: skrytości Bóg co zna łaskawy, 
Tak przeszłe, jako przyszłe objawił mu sprawy Rugiera wspaniałego i jak nieszczęśliwy Od przyjęcia krztu sześć lat tylko będzie żywy. 
Zdradą dla Pinabella, w chytrościach mistrzowie, 
Przyprawią go o nagłą śmierć Magazenzowie, 
Dla Pinabella, który serdecznej dziewice Poległ szablą, rozcięty u jednej krynice. Co więtsza, tak to cicho sprawi złość przeklęta, 
Iż namniejsza wiadomość nie będzie przejęta Rozlania krwie niewinnej, bo przekłóte ciało W tem miejscu sztucznie skryją, gdzie ducha wylało. 
Zaczem żona i siostra rychłą pomstą swego I gniewem nie nasycą serca zażartego. 
O, jak siła dróg, aby była pocieszona, 
Odprawi Brandamanta, płodem obciążona! Między Brentą, 
Adygiem, w końcu gór wysokich, 
Gdzie Antenor władzą miał swoich państw szerokich, 
Gdzie tak rozkosznych wiele po łące zielonej Rzek płynie, kędy w gajach niemasz zamierzonej Uciechy, wyszła z kresu, a znać, gdyby znała Wenus miejsce, z chęciąby Cypr frymarkiem dała, 
Nakoniec skłopotaną, trudem nademdloną Rozwiąże Bóg, dziecinę dawszy ulubioną. Ta torem bitnych dziadów męstwy kwitnąć będzie, 
Krwią najzacniejszą dawnych Trojan słynąc wszędzie. 
Potem, podrósszy sił swych, z odwagą Karłowi Da ratunek przeciwko złemu Lombardowi I otrzyma margrabstwa tytuł zawołany, 
Pan na Eście szerokich dzierżaw uczyniony, Wiedział, jakiem sposobem mścić się miała swego Rugiera Bradamanta zamordowanego. Wiedział, iż się jej, gdy świt powiedzie białawy Febusa, przebodziony ukaże i krwawy, 
I o śmierci, jak mu ją zdradziecko zadano, 
Powie i kędy ciało martwe pochowano. 
Zaczem żalem ujęte bojowniczki obie, 
W tysiącznem mścić się będą swych żałob sposobie, Pontygier ogniem, szablą zniszczą, potem młody Niewymowne Maganzom Rugier zada szkody. Alberta, 
Adzia, 
Borsa, z któremi Obidzi Obok stoi, 
Alfonsa, 
Hipolita widzi Wieszczem wzrokiem pustelnik święty i Nikola, 
Izabellę, a przy niej na końcu Herkola. 
Lecz język za zębami ma i tai tego, 
Co milczeć rozkazano z nieba wysokiego, Nic mu o przyszłej śmierci nie powieda, ani Jako się jej wnukowie zemszczą rozgniewani. Tem czasem z Brandymartem swojem Orland śmiały Zbroję, od której blaski promienie ciskały, 
Wdziawszy, do pogańskiego Marsa drzewo składa. 
Z drugiej strony Agramant z markiezem wypada, 
Dobry Sobryn z Brandmartem i groty stalone Zniżywszy, mierzą w piersi, tarczą zasłonione. 
Od najbystrzejszych brzegi poskoków zadrżały, 
Morze szum więtszy dało, góry się ozwały. Sześć kopij, jakby z lodu urobione były, 
Do samych gałek w drobne trzaski się skruszyły. 
Głosy rozlegających huków usłyszała Francya, gdzie je Echo w lasy posyłała. 
Zwarł się Orland z Gradasem, oczy jem pałają Najwspanialszą kolerą, zębami zgrzytają I mogli sobie zrazu równi być dzielnością, 
By beł Bajard drugiego nie przeszedł dużością. Tak konia grabinego piersiami swojemi Trącił, iż się rozciągnął, upadszy, na ziemi Ani się mógł pokrzepić więcej od tęgiego Razu, choć się dobywał z piasku chropawego. 
Po trzy, po cztery razy bohatyr surowy To mu do pochylonej sięga pięścią głowy, 
To zaś bez cierpliwości, bez namniejszej zwłoki Ostrem bojcem obadwa juszy mocno boki. Próżno robi, wyskoczyć musi z siodła swego, 
Chyżo szable dobywszy od boku dużego. 
Z Oliwierem Agramant wraz w się uderzyli I równem męstwem tarcze obiedwie przeszyli. 
Lecz Sobryna Brandymart tak za pierwszem razem Ugodził, iż go z strzemion wysadził zarazem: 
Lub to końska lub jego pomniejszych sił wina, 
Atoli wnet na ziemi ujrzał się chudzina. Nie bawi się Brandymart nad niem, do wściekłego Serykana prostuje Frontyna rączego, 
Widząc, iż jego Orland, 
Orland ukochany Z koniem upadszy, odniósł raz niespodziewany. 
A miedzy markiezem zaś i Afryki panem Wszczyna się bój, wzruszony gniewem niesłychanem, Po zdruzgotaniu kopij szabel dobywają, 
Srogie cięcia, śmiertelne sztychy wymyślają. Orland, widząc Gradasa w potrzebie dużego Z Brandmartem, już się więcej nie wraca do niego, Bo ten ma dość mocy zeń i tak niem kieruje, 
Iż się prędko Serykan upoci, zmorduje. 
Tak w najrzeźwiejszem skoku do Sobryna bieży, 
Co beł pieszo, jako on, w żelaznej odzieży, Na grzmot stopy pierzchliwej góry się ozwały, 
Niebo grzmi, huczą brzegi, jęczą lasy, skały. Niestrzymany raz na się rzeźwy starzec czuje, 
Chowa piersi pod paiż, zasłania, ratuje, Tak mało spodziewane na morzu odmiany Widząc szyper, chce sztuką uść wściekłe bałwany, 
Obraca sztyr i żagle do blizkiego brzegu, 
Gdzie się bezpieczniejszego spodziewa noclegu. 
Podnosi tarcz na srogi raz, nieuchroniony, 
Sobryn, który nań Orland spuszcza rozdrażniony. Lecz doskonałych hartów Balizarda była, 
Weścia jej namocniejsza zbroja nie broniła, 
Zwłaszcza w ręku grabinych, w ręku doświadczonych, 
Co dużością równały moc Gigantów onych. 
Rznie tarcz broń nieuchronna, przepada kręcone Kolca i łuski, z stali szczerej zjednoczone, Rznie tarcz do samych gruntów, potem jasnej zbroje Blach kruszy i przecina ramiona oboje. Nie dał żadnej pomocy obojczyk sowity I telej atłasowy, jedwabiem przeszyty, Otwiera się szeroka rana, a onego Krew uchodzi i zlewa ziemię w koło niego. 
Oddaje wzajem Sobryn, wściekłością zażarty, 
I chce mieć u mężnego grabie bok otwarty. 
Próżno, bo i z przejrzenia i daru boskiego Żadna broń nie jęła się twardej skóry jego. Powtarza srogie cięcia Orland zajuszony, 
Aby mu zniósł z łopatek kark, krwią pobroczony. 
Widzi to mądry starzec, widzi i zna wielką Moc Balizardy, szablę co przechodzi wszelką, 
Zna i grabię dużego. 
Zaczem chyżem krokiem W zad cofa, niedościgły tak więc pod obłokiem Błysk leci. 
Lecz go przecię końcem w samo czoło Dosiągł grabia, ten, nędznik, zwinął się wnet w koło. Zwinął się, od tęgiego razu ogłuszony, 
Choć płazą w szyszak trafił Orland zapędzony, A tusząc, iż go odbiegł duch, iż już nie wstanie, 
Pojrzawszy, gdzie się silą dwaj duży poganie, 
Skoczył i do Gradasa bieg z żartkością dwoi. 
Idzie mu o Brandmarta, dziwnie się oń boi, Wie, jako zbroją, szablą, koniem doświadczonem Przechodzi go Serykan w pojedynku onem. Lub to syn Monodantów na dzielnem Frontynie Siedział, co swą żartkością na wszystek świat słynie I którego beł własnem panem Rugier śmiały, 
Póki między szalone nie wyskoczył wały, 
Ma jednak z poganinem co czynić, bo jego Niepożyta jest zbroja z kruszcu wybornego, 
On zaś ma słabszą, zaczem rączo uskakuje, 
Gdy ów szkaradne cięcia na szyszak miarkuje. Niemasz na świecie konia mem zdaniem drugiego, 
Coby lepiej rozumiał wolą pana swego, Skądkolwiek Duryndana przypada straszliwa, 
Jego noga unosi w drugi bok pierzchliwa Jeźca z razów śmiertelnych. 
W kącie inszem zasię Agramant z Oliwierem nacierają na się I tak zapalczywy bój, gniewliwi, staczają, 
Iż ich za bohatyrów przednich słusznie mają. Odbiegł na ziemi, jakom powiedział, 
Sobryna Orland i do srogiego bieżał poganina, 
Chcąc dać Brandymartowi pomoc, a gdy spory Krok czynił, ujźrzał konia w śrzodku pola, który Piasek kopyty siejąc, biegł wciąż z wielkiem pędem, 
Osiodłany i drogiem ozdobiony rzędem. 
Sobrynow beł, udał się za niem grabia śmiały, 
Tęten, grzmot z biegów żartkich pola ogłuszały. Nie długi czas, jako go rączy grof dopada I jednem skokiem w jarczak uzłocony wsiada, W prawej mu ręce bleszczy szabla wyostrzona, 
A w lewej od nagłówka jest wodza ściśniona. 
Postrzegł Gradas Orlanda, imieniem go woła, 
Tusząc, iż w srogiem boju obiema wydoła. Pódź mówi pódź, 
Orlandzie, abyś nieprzespaną Wziął noc z mych rąk, nim zorze wieczorne nastaną. Tak rzekł i zaraz konia obraca rączego, 
Opuściwszy Brandmarta, do grabie dużego I sztych gwałtem prostuje srogi, jadowity Do boku miedzy słabsze i przęczki i nity. 
Ale się oszukiwa, bo z twardego ciała Broń ostra krwie wytoczyć rumianej nie chciała. 
Zaś Balizardę spuszcza grof, ta tarcz, przyłbicę Skruszywszy, twarzy męskiej ścina połowicę. Potem zbroję przenika, pierś, kolana srodze Rani Serykanowi, krwi dając dwie drodze. 
Ten pobladł, zdumiewa się i barzo dziwuje, 
Iż sczarowany jego blach ran nie hamuje, Uważa raz szkaradny, ciężki, niesłychany, 
Co go dopiero Orland zadał niebłagany, 
Bo, by była kęs więtszy szabla uczyniła Pochop, głowęby i brzuch razem rozdzieliła. Tak nie chce ufać stali, widząc probę taką, 
Raczej najbystrszem okiem, pilnością wszelaką Umyka razom srogiem, rozumem sprawuje Wzrok, rękę, nogę, tarczą miejsc słabszych ratuje. 
Brandymart widząc, iż mu grabia zajątrzony Z ręku bój wydarł, stanął z szablą z drugiej strony W pośrzodku tej i owej pary, aby swojem Dawał pomoc, jeśli mdleć będą Marsem trojem. Gdy tem kształtem straszliwa bitwa się toczyła, 
Sobryn, co go na ziemi już krew uchodziła, 
Po małej chwili z lekka przychodzi do siebie, 
Trzyma oczy z stłuczonem czołem w jasnem niebie. 
Potem to w ten, to w ów bok patrzy mglistem wzrokiem I ociężałem z ziemie podnosi się krokiem, 
Widzi, iż w onej bitwie słabszy jest król jego, Zaczem przybiega milczkiem na pomoc do niego. Przybiega i markieza, co ma oczy swoje W Agramancie, gdy srogie z sobą wiedli boje, 
Obala surowy dziad gwałtem w onej dobie, 
Swą przeciąwszy koniowi szablą nogi obie. 
Upada z wielkiem grzmotem Oliwier na ziemię, 
A nogę mu przyciska lewą twarde strzemię, 
Której z pod konia dobyć próżne prace były, 
Bo mu nie dozwalają wstać podcięte żyły. Siecze tem czasem Sobryn szablą wyostrzoną Markieza i przyłbicę psuje ustaloną, Chce mu jednem zamachem szyję odciąć, ale Broni zatyłek mocny i chowa ją wcale, Zatyłek, co go Wulkan zrobił, 
Hektor zasię Na razy niebezpieczne z hełmem wdziewał na się. 
Bieży na pomoc Brandmart, co jest siły w koniu, 
I strąconego starca zostawia na błoniu. Lecz ten porywa się w skok i znowu koniecznie Nie chce dopuścić, aby markiez wstał bezpiecznie, Posłać go na drugi świat myśli, zaskakuje Stąd zowąd, na śmierć prędszą miejsca upatruje. 
Oliwier, iż ma rękę wolną, gdzie przypada Sobryn, wyciąga szablę i rączo się składa, Raz tnie, drugi raz sztych da i jak jest broń jego Długa, tak ów daleki musi być od niego. Spodziewa się, gdyby kęs miał w on czas pokoju, 
Nogi z strzemienia dobyć, siebie z błota, z gnoju, Widzi ściekłego starca krwią, którą tak leje, 
Iż we mdłych siłach wściekły gniew jego niszczeje. 
Gdzie stąpi, czerwony deszcz wychodzi strumieniem, 
Słabo siecze i macha rozciętem ramieniem. 
Snadnoby go mógł pożyć markiez, zaczem kusi Sposobów uść z pod konia, co go ścierwem dusi. Do Agramanta w lot biegł Brandymart serdeczny I dał mu w sam szyszaka wierzch raz niebezpieczny, Obraca się na koniu rączem w pełnem skoku, 
To w piersi tnie, to zasię dziurę czyni w boku, Frontyn, jak żartka cyga, ciasne robi koła. 
Już Agramant nadpocił, uskakując, czoła, 
Choć też niepośledniejszy jest Bryljador jego, 
Co Mandrykarda Rugier zrzucił przedtem z niego. Ale doskonalszą zaś ma Agramant zbroję, Ów porwał w prędkiem razie służebną, nie swoję, 
Z niewymowną się chęcią kwapiąc do przyszłego Boju, aby nie wydał grabie kochanego. 
Złą ma zbroję, lecz serce wielkie, niestrwożone, 
Co przechodzi najtwardsze odzieży stalone. 
Bo choć srogi Afrykan dużem uderzeniem Rozkrwawił mu łopatkę prawą i z ramieniem, Choć najsilniejszy Gradas, 
Gradas niebłagany Uczynił mu w piersiach dwie niebezpieczne rany, 
Przecię ów tak obraca króla wschodowego, 
Iżby życzył poprzestać igrzyska onego: 
Rozciął twarz, popsował blach, gdzie się schodzą nity, 
I z prawej ręki strumień wypuścił obfity, 
Strumień krwie hojnej, lecz to przeciw razom były Żarty, które od drugiej pary się robiły. Wierzch hełmu zniósł precz Gradas i obiedwie stronie Boków: stąd zowąd widać grabi gołe skronie, Rozczepił paiż, zrąbał zadni blach i przedni, 
Łęk w drobne trzaski skruszył u siodła pośledni. 
Prawda, iż go nie ranił, bo najtwardsze ciało Najduższy ostrej szable raz za fraszkę miało. 
Ale Orland twarz przeciął i w brzuchu szkodliwą Ranę zadał, z jelity krew mu tocząc żywą. Już zdesperował Gradas, dwa dobre potoki Widząc krwie swej, co jego pobroczyła boki, 
A ów jeszcze nieranny, a ów niedraśniony, 
Po wielu razach ciężkich prędszy do obrony. 
Zaczem prawej swej ręce lewą pomagając Spuszcza szablę, ta z góry haniebnie spadając, 
Jak chce Serykan srogi, w czoło uderzyła I wspaniałego grabię zaraz ogłuszyła. Głowę, piersi, brzuch oraz miecz, przykro spuszczony, 
Rozdzieliłby beł pewnie na obiedwie strony, Lecz grabinemu ciału nic to nie wadziło: 
Żelazo, jak od twardej stali, odskoczyło, 
Skry jednak wyskoczyły z oczu Orlandowi. 
Tak niesłychanemu się dziwuje razowi, 
Potem wodzą nie władnie, powoli słabieje, 
Szablę jedwabny temblak, z rąk puszczaną, chwieje. Na dźwięk grzmotu strasznego koń się zląkł i uszy Ścisnąwszy, gęsty piasek żartką nogą kruszy, Leci wciąż, w siedle mając Orlanda dobrego, 
Gdy w pół martwy nie trzymał munsztuka twardego. 
Mgła mu oczy zaćmiła, twarz poty zlewają, 
Mdłości serce ujęły, siły w pół ustają. 
Skoczył za niem, skoro to postrzegł, 
Gradas srogi I obie Bajardowi w bok włożył ostrogi. Już go dopadał, kiedy w złem razie swojego Ujźrzał króla od syna Monodantowego: 
W pół go z zbroje obnażył, podziurawił blachy, 
Szyszak rozwiązał, potłukł srogiemi zamachy, 
Nakoniec puinałem gardziel usiłuje Przebić, ów się nie broni z strachu i nie czuje. 
Już mu i szablę wydarł z ręku posieczonych, 
Niemasz żadnej nadzieje w karwaszach stalonych. Tak chyżo w zad się cofa i grabie nie goni, 
Przeciwko Brandmartowi swej chce użyć broni, 
Który tusząc, iż Orland Gradasa od siebie Nie puści, tyłu nie strzegł w okrutnej potrzebie, 
Wszystkę myśl utopiwszy w tem, aby srogiemu Sztylet w garło mógł wrazić panu afryckiemu. 
Tem czasem przypadł Gradas i szablą straszliwą Ciął z obu rącz w przyłbicę jego nieszczęśliwą. Boże, który duchami władniesz niebieskiemi, 
Męczennikowi twemu miejsce miedzy niemi Daj, co już burzliwego morza straszne boje Przeszedszy, w porcie zwinął dzisiaj żagle swoje. 
Tak to, o Duryndano sroga, panu twemu Oddajesz chęć, tak gubisz przyjaźń miłą jemu, 
Srodze zabiwszy w oczach żałośliwych jego Towarzysza, co nie miał nadeń kochańszego! Kolco w miąsz na dwa palca kręcone żelazem W koło hełmu, jako nic, przestrzygnął zarazem: 
Tak beł niewytrzymany raz, tak duże siły Gradasa, które szyszak na pół rozwaliły. 
Odpada precz skofia z najprzedniejszej stali, 
A Brandymart się biedny na dół z konia wali, Pobladł, gwałtem haniebnem krew wylewa z rany, 
Którą się piasek pieni, z mózgiem pomieszany. Już też Orland raz wziąwszy ciężki, niesłychany, 
Wzroku dobywał, co mgłą gęstą beł odziany, Potem na ziemię pojźrzy: alić jego drogi Brandymart krwie wylewa z głowy potok srogi. 
Widzi zabójcę nad niem: tu go żal przejmuje, 
Tu gniew z jadem do serca oraz przystępuje, 
Do pomsty się sposobia o czem w pieśni drugiej Powiem, teraz tesknicę nie chcę wam dać długiej. 
Koniec pieśni czterdziestej pierwszej. 
XLII. 
Pieśń czterdziesta wtóra Argument Sławne nakoniec grabia odnosi zwycięstwo Przez zwykłą dzielność swoję, niezrównane męstwo. 
Ale Rynalda wnętrzne ognie ugarają, 
Ognie, co i rodzonej jego dosiągają. 
Ta dla Rugiera wzdycha, ten dla Angeliki, 
Której gdy jechał szukać do ciepłej Afryki, 
Gniew go w zad do Włoch wraca w niewstrzymanem biegu, Ktoś na pierwszem wdzięcznie go przymuje noclegu. 
Allegorye W tej czterdziestej wtórej pieśni z Orlanda, który mężnie w boju stanąwszy, zwycięża, potem sam z ziemie podnosi i bratersko zawiązuje Sobrynowi, nieprzyjacielowi swemu, rany, przykład masz wielkiego i serdecznego bohatyra, przez Rynalda, co pozbeł niebezpiecznej zapomocą nieznanego rycerza miłości, który mu potem Gniewem się mianował, daje się znać, jako twardej, nieużytej białej płci miłość przywodzi nakoniec do wielkiej siebie samej wzgardy swoich miłośników. . 
Skład pierwszy Żaden munsztuk nie będzie tak twardo zrobiony, 
Żaden węzeł nie będzie tak mocno ściśniony, 
Aby gniew mógł utrzymać słuszny, sprawiedliwy, 
Nie bez ważnej przyczyny prędkiej pomsty chciwy, 
Widząc, iż przyjaciela, co jest wykowany W sercu twem, potykają, gdy ty patrzysz, rany, 
Rany lub to despektów lub szkód i żałości, 
Lubo widomej śmierci, nieszczęścia, boleści. I jeśli wściekłych jadów rozum nie hamuje W ten czas, jeśli ich raczej i sam naśladuje, 
Słusznej wymówki godzien, bo w sercu zażartem Rozsądek nie panuje tak, jako w upartem. 
Skoro najduższy Greczyn ujźrzał kochanego Patrokla, a on ścieszki z boku przebitego Krwią kropi, nie dosyć ma śmierć dać Hektorowi, 
Włóczy go na więtszy żal ojcu i ludowi. O wspaniały Alfonsie! gdy cię jadowity W róg czoła kamień trafił przez twój szyszak lity, 
Jakie skry z zapalonych oczu wylatały Rycerstwu twemu, jako nie zahamowały Mury, baszty, przekopy gniewu ich słusznego! 
Tem barziej, im pewniej już ciebie zabitego Tuszyli, i tak gaszą w pomście z tej przyczyny Jad swój, iż nikt złej do swych nie przyniósł nowiny. Żeś upadł z najtęższego razu, to bolało Twoich, to w sercach litość żałosnych wzniecało, Zaczem bez żadnych względów szable ich śmierciami Karmiły się, a krew z ran ciekła potokami, I Bastya za kilka godzin w ręce twoje Przyszła, co w mury przedtem śmiała ufać swoje, 
A tak przyszła, że dotąd Kordubeńczyk śmiały Nie weźmie jej, póki twe dzieła będą trwały. Bóg tak chciał, 
Bóg dopuścił i naznaczył ciebie, 
Abyś w sławnej zwycięstwo otrzymał potrzebie, 
Grzech ludu pokarawszy brzydki złośliwego, 
Którem się z dawna mazał aż do czasu tego, 
I Westydla się pomścił, co strumień obfity Krwie wylał, stem koncerzów pogańskich przebity, 
Gdy chytrość jedwabnemi zdradziła go słowy, 
A Bóg wykonał dekret przez nie swój surowy. Nakoniec tem zamykam, iż boleśniejszego Nic niemasz, jako, gdy kto w oczach kochanego Cięmiężyć przyjaciela i tyrańsko temu Stawia się, który panem sercu jest twojemu, 
Cóż za dziw, że wściekłościom wolne puścił wodze Dobry Orland, ujźrzawszy krwią ściekłego srodze Brandmarta, we wnętrznościach co jego wyryty Ścisłej przyjaźni związek nosi znamienity. Jako numidzki pasterz, gdy mu dziecko małe Wąż zabił, w pierś wraziwszy nagą żądło śmiałe, 
Kij porywa z furyą, pasie pomstą oczy, 
Morduje ksykający łeb i w ziemię tłoczy: 
Tak Orland utrapiony, 
Orland nieszczęśliwy, 
Widząc, że już przyjaciel jego nie jest żywy, 
Leci z okrutną szablą, namniej nie odkłada I wprzód do Agramanta w zapędzie przypada. Już ten krwią hojnie spłynął, szablę mu wydarto, 
Szyszak ze wszystkich boków stłuczono, otwarto, 
Tarcz miał rozpadłą w poły, zbroję zdziurawioną, 
Ręce, piersi, głowę, twarz srodze posieczoną. 
Naciera srogi Orland, wzrok niesie surowy I czoło groźne marszczy okazałej głowy, 
Potem, gdzie z ramionami kark się duży schodzi, 
Tnie i duszę niechętną z swem ciałem rozwodzi. Tak w zatyłek haniebnie, gdzie nit blachy spina, 
Ugodził, iż jako włos, szyję mu ucina. 
Padł w jednę stronę tułów króla libyskiego, 
W drugą zaś ustrzygniony łeb z karku twardego, Cień po powietrzu lecąc, skargi niepojęte Powtarza, a Charon go w łódź między przeklęte Bierze duchy. 
To Orland sprawiwszy, prostuje Bieg dalej i Gradasa wściekłego najduje. Widział smutny Serykan, kiedy odleciała Biedna głowa Afrowi od własnego ciała, Bojaźń mu sercem trzęsie, mróz przejął wskróś żyły, 
Twarz pobladła, znikają przyrodzone siły. 
Trwoga wieszcza zginienie prędkie prorokuje, 
Żałość go z gniewem bodzie, a strach oblatuje, Stoi, słupowi rówien, na poły zmartwiały, 
Nie postrzega, gdy ciężkie razy nań spadały. Nakoniec w boku prawem szablę piorunową Topi grabia i rzeką krew wylewa nową, Ta pod ostatniem ziobrem oba rozerwała Blachy, potem sztych na piądź tyłem precz podała. 
Jako siły jest męskiej, snadno ukazuje Zacny Orland, gdy tego na śmierć wyprawuje, 
Co nadeń nie beł duższy w pogańskiem obozie I tam, gdzie wschód zapala Febus na swem wozie. Z tak sławnego zwycięstwa namniej niewesoły Grabia, widząc na ziemi oba przyjacioły, 
Z siodła chyżo wypada, bieży do swojego Brandymarta, a serce strach przenika jego. 
Widzi szkaradnem cięciem szyszak rozwalony, 
Jakiego lub siekiera lub berdysz stalony Nie mógłby srożej sprawić, bo jak kartę jaką Przestrzygnęła go szabla przez blachę dwojaką. Podnosi legusieńko, smutny, żałośliwy, 
Szyszaka i widzi raz zły, nielutościwy, 
Który miedzy obie brwi do nosa samego Rozczepił czoło gładkie męża serdecznego. 
Jednak tak wiele jeszcze zostało w niem ducha, 
Iż kilka słów powiedzieć cicho mógł do ucha, 
Za swe grzechy żałując, a potem swojego Cieszy biedny Orlanda, rzewno płaczącego, Pomni mówiąc mój drogi Orlandzie, kochany, Aby Bóg za me grzechy często beł błagany, Pomni na najwdzięczniejszą, proszę, dziewkę moję, Którą spuszczam w opiekę ostatni raz twoję. 
To rzekszy, zamknął mowę rycerz odważony I żartkiem lotem w niebo, ubłogosławiony, 
Z kupą aniołów bieżał miedzy melodyą Niebieskich pieśni, dusze gdzie szczęśliwe żyją. Choć Orland miał się z czego cieszyć i radować, 
Choć takiej nie powinien śmierci beł żałować, 
Będąc bez chyby pewien, iż go w miejsca święte Wziął sam Bóg za odwagi i prace podjęte, 
Przecię miłość wrodzona znieść nie może tego, 
Aby łzami nie zlewał ciała strętwiałego, Wzdycha, po twarzy, piersiach wciąż gęsty płacz bieży, 
Raz podle trupa siedzi, a drugi raz leży. Sobryn, co go już uszła krew w hojnem potoku, 
Gdy z ramion, z twarzy ciecze ustawnie i z boku, 
Na wznak się rozciągnąwszy leżał, zapomniały, 
A żyły oziębione w niem wszystkie zdrewniały. 
Więc i markiez nie mogąc przywalonej nogi Z pod konia dobyć siłą swą, ból cierpi srogi, Rusza się, najbiedniejszy, i darmo pracuje, 
Darmo, bo ranny huków koń żadnych nie czuje. I by beł smutny Orland, 
Orland upłakany Do ratunku nie przyśpiał sporuszonej rany, 
Dopierobyż go przykre trapiły boleści! 
Alić ten porwawszy się, w prędkiej skwapliwości Szkapę przewraca na bok drugi i swojemu Daje pomoc w nieszczęsnem razie powinnemu. 
Lecz ten przecię z miejsca się nie rusza, bo srodze Trapi go w przytłoczonej raz szkaradnej nodze. Małą rozkosz z zwycięstwa odnosił krwawego Grabia, serce mu kraje śmierć kochanka jego, Więc i Oliwierowe niemniej go frasuje Zdrowie płoche, jeśli go prędko nie ratuje. 
Potem zaś do Sobryna biegł rozciągnionego, 
Z oddechu, iż żyw będzie, poznawa sporego, 
Choć w niem krwie kropli kilka ledwo jest, a żyły Zmartwiawszy, przyrodzoną wszystkę moc straciły. Kazał go podnieść, sam mu zawięzuje rany, 
Ciepłe łzy nad niem leje rycerz ubłagany, Otrzeźwia go i cieszy lubemi słowami, 
Ten przychodzi do siebie, obraca źrzeńcami. 
Wiedział Orland o cnotach starca roztropnego, 
Wiedział, iż pragnął zawsze pokoju lubego. 
To sprawiwszy, trupom wziął szable, konie, zbroje, 
A inszy sprzęt rozdzielił miedzy sługi swoje. Potem podniósł ku morzu oczy ociężałe I ujźrzał łódź z daleka, co ma żagle małe, 
Łódź lżejszą, oczywiste ta znaki dawała, 
Iż w porcie onej pustej wyspy stanąć chciała. 
Kto beł w niej, skąd ją pędzi wiatr, wiedzieć będziecie Niedługo, lecz wprzód ze mną do Karła pójdziecie, 
Abyśmy zrozumieli, jeśli jest wesoły, 
Wyrzuciwszy z Francyej swe nieprzyjacioły. Więc i to usłyszycie, co robi serdeczna Dziewka, gdy ją nowina w uszy niebezpieczna Uderzyła, iż Rugier z wojskiem uszedł swojem, 
Przysięgę oraz złamał troję z ślubem trojem, 
Przysięgę, przed królami dwiema uczynioną, 
Gdy bitwę z pojedynkiem miał mieć odważoną. 
Bo gdy ten słowo zmienił, tak nieszczęsna tuszy, 
Że już mężczyznę szczerość żadnego nie ruszy. To uważywszy, skargi wznawia niesłychane I łzy znowu wylewa nieuhamowane, Srogiem, okrutnem zdrajcą Rugiera lekkiego Mianuje, klnie wyroki nieba przeciwnego. 
Wzdychaniu wolne wrota do serca otwiera, 
Tysiąckroć mdleje biedna, tysiąckroć umiera. O, wiarołomco mówi zły, niesprawiedliwy! Com winna, że tak na me cnoty jedziesz mściwy? Potem do inszych żalów prędko się udaje, 
Melissie i proroctwom jej jaskinnem łaje. 
Pomni, iż pierwsze stąd w niej urosły zapały, 
Które nieporuszoną stateczność zachwiały, Stąd w niezbrodzonem morzu gorącej miłości Swe naprzód pogrążyła serce i wnętrzności. 
Nakoniec przed Marfizą uciąża, boleje, 
Ratunku prosi, zleca wątpliwe nadzieje. Ta ją ścisło obłapia i co może, czyni, 
Brata wymawia, nagłą jej porywczość wini, Ręczy za prędki jego zwrot, ręczy, iż swego Dotrzyma ślubu, stokroć poprzysiężonego. 
Bo gdyby chciał postąpić Rugier z nią inaczej, 
Ona wprzód za jej krzywdę umarłaby raczej, 
Lub na srogą kopią zaraz go wyzwawszy Lub, iż niegodzien jej być bratem, napisawszy. Tak wściąga nieco żalów dziewki utrapionej Marfiza, gdy przestaje na poradzie onej. 
Nie tak ją kłopot bawi, nie tak ból przejmuje, 
Folgę przykrem frasunkom u siostry najduje. 
Lecz to opuściem na czas, a do serdecznego Udamy się Rynalda, który gorącego Ognia znosić nie może, w kościach, w żyłach, wszędy Pała, a tesknic próżnych zrzą go próżne błędy. Próżnych, bo Angelika piękna, jako wiecie, 
Już dawno, dawno była na katajskiem świecie, 
Która mu srogiem grotem serce przebodzione, 
Grotem miłości, z sobą wzięła ukradzione. 
Tak w krętej sieci został Rynald nieszczęśliwy Gładkiej twarzy i tak go bodzie niecierpliwy Kłopot, iż miedzy swemi, co tryumf radosny Z pogan mieli, sam, jakby więzień, jest żałosny. Sto posłańcom szukać jej każe utrapiony, 
Za któremi sam jechać myśli w różne strony, 
Aby wżdy jakiejkolwiek dosiągł wiadomości, 
Gdzie twarz najrozkoszniejsza cudownej gładkości Podziała się, ale wprzód, biedny, skłopotany, 
U Malagiza chce wziąć na serdeczne rany Nieco lekarstw, raz wstydem jagody farbuje, 
Raz blednie, prosi, woła, ból swój ukazuje. Zdziwił się Malagizy, bo czasu przeszłego Wiedział, jak miłowała Rynalda dobrego Nadobna Angelika, i mógł ze sto razy Na łóżku ją bezpiecznie mieć swem bez przekazy. 
Lecz nie jeno nie chciał dbać o to, ale swemu, 
Gdy się za nią przyczyniał, łajał stryjecznemu. 
Żaden człowiek nie mógł go nachylić prośbami, 
Żaden nie wzniecił ogniów miłości groźbami. Dziwi się Malagizy, mniema, iż zmyślone, 
Chocia je z płaczem mieszał, jego prośby one, Ale gdy ustawicznie, łzy lejąc, nalegał, 
A najcięższem obłoków wzdychaniem dosięgał, 
Boi się, aby z ciężkiej nie umarł żałości, 
Ogniem nieuśmierzonych zagrzany miłości, Ratunek jak najprędszy bratu obiecuje I gdzie jest, prędką mu dać wiadomość ślubuje. Lubo to we Francyej lub w Afryce będzie Angelika, dowie się snadno o niej wszędzie. 
To rzekszy, nadzieję mu czyni, iż szczerego W tej mierze dozna brata i ochoty jego. 
Potem bieży, kędy zwykł klątwami srogiemi Djabłów zwoływać miedzy padoły ciemnemi, 
W jaskiniach nieprzystępnych, głębokich, straszliwych, 
A ci wnet stawili się w postaciach kłamliwych. Obrał jednego, co mu przypadki w miłości Nie tajne od stworzenia tych ziemskich nizkości, 
I wiedzieć chce zarazem prawdziwie od niego, 
Czemu beł przedtem Rynald tak serca twardego, 
Iż go niebieska gładkość namniej nie ruszyła, 
Co teraz nieszczęśliwe serce przeraziła. 
Ten dwuch krynic przyległych moc dziwną winuje: 
Jedna co miłość robi, druga, co ją psuje. I dalej prowadzi rzecz, jak czasu jednego Niewiadomie napił się wody z źrzódła tego Rynald, która w szcząt gasi serdeczne zapały I na płacz ślicznej dziewki skamiał ogłuszały. 
Potem nieszczęściem w tamten zaś kraj przybłąkany, 
Z drugiej pragnienie przykre zagasił fontany, 
Z drugiej, co miłość wznieca, i mocą tej wody Kocha się w Angelice i życzy z nią zgody. Lecz jako szczęście jego przeciwne mieć chciało, 
W ten czas, gdy z pośledniejszej pić mu się przydało Studnie, z przeciwnej piękna Angelika piła I wnet, co ma do niego, miłość swą straciła, 
Tak straciła i tak ma serce nieużyte Po tem trunku, iż węże woli jadowite Widzieć, wściekła nienawiść z gniewem się zakryła W jej piersiach, z których pierwszą miłość wyrzuciła. Tak rzekł djabeł i taką o Rynaldzie sprawę Malagizemu dawał, a potem zabawę Dalszych postępków dziewki nadobnej powiedział, 
Jako wpadł Medor w szczęście, o którem nie wiedział, 
Jako z niem z Hiszpaniej na śmiałej galerze, 
Swe zdrowie poruczywszy śliskiej wiatrów wierze, 
Nigdy nienawrócona, morzem pobieżała Do Kataju, kędy swych państw wolny sceptr miała. To mądry usłyszawszy czarownik, swojemu Wszystko szczerze powiedział bratu strapionemu, 
Nie życząc, aby w sercu jego mieszkać miała Dziewka, co się podłemu gburowi oddała, Ani chce, aby ją miał gonić, bo już ona Do swych królestw bez chyby była wprowadzona Z Medorem, co od szczęścia znacznie jest uczczony, 
Najwdzięczniejszej zostawszy nagle mężem żony. Nie tak odjazd kochanej dziewki Rynaldowe Przeraził serce, nie tak jady jej surowe, 
O których słyszał, że je woda uczyniła Sczarowana, której się niechcący napiła, 
Jako to, iż pierwiastki najbielszego ciała Poganinowi głupia wiejskiemu oddała. 
Zrze się wewnątrz, śmiertelny ból wśrzód piersi bije, 
Wzdycha ciężko, ciepłe łzy i gorzki płacz pije. W ziemię patrzy, podobien do słupa wrytego, 
Gniew mu wargami trzęsie, wściekłość struchlałego Tyka serca, nie może pół słowa związany Język wstydem przemówić, jad w uściech zebrany Swe przykrości rozsiewa, potem zapalony Zazdrościwą miłością, biegł w odludne strony I po najżałośliwszych skargach, łzach obfitych Myśli jechać do krajów wschodnich znamienitych. Prosi o pozwolenie u cesarza swego, 
A przyczynę odjazdu kładzie dalekiego, 
Iż dziwnie po kochanem teskni koniu swojem, 
Którego rozbójniczem dostał Gradas bojem, Więc aby to ukazał, iż go tknął w uczciwe Z swem złem, zdrowie odważa serce, pomsty chciwe, 
I tej chluby nie wytrwa kłamcy Gradasowi, 
Co udaje, iż go wziął przez miecz Rynaldowi. Przymuje Karzeł prośbę i na wolą daje, 
Chocia mu niepoślednia żałość serce kraje. 
Ten rad, z wielką się w drogę gotuje ochotą, 
Zbroję najdoskonalszą wdział na się robotą. 
Wprasza mu się do lubej Dudon kompaniej, 
Wprasza Gwido, ale on nie pragnie niczyjej. 
Wypada z miasta, a gdzie stąpi i gdzie jedzie, 
Gniew go wściekły prowadzi, miłość ślepa wiedzie. Tkwi mu w pamięci, jako beł roku przeszłego Szczęśliwy, tysiąc razy zapału wnętrznego Płomień mogąc ugasić w najśliczniejszem ciele Wdzięcznej dziewki, gdyby beł choć z raz natarł śmiele. 
Teraz, skoro już stracił tak czas pożądany Z gładką twarzą, dopiero najprzykrzejsze rany Serce mu otwierają, dałby własne zdrowie Temu, kto ją ukaże, kto mu o niej powie. Niepodobna zda się rzecz, aby tak podłego Służkę miała wziąć łoża ucześnikiem swego Harda, wyniosła dziewka, co pięknością ciała Wszystek świat, jako wielki, w sobie celowała. 
Taką ujęty myślą, wodze wprost kieruje Ku wschodowi, a piersi miłość bodzie, psuje. 
Mija Ren z Bazyleą budowną za czasu I do Ardeńskiego w lot przypadł, smutny, lasu. Jedzie kilka mil puszczą, liściem się okrywa, 
A wzdychanie mu słowa, skarg pełne, przerywa. 
Z oczu miasta daleko i wsi już zniknęły, 
Gęstwy, ciemność przywiódszy, strach jakiś przymknęły, A potem w ocemgnieniu niebo swą odmieni Wesołość, słońce jasnych nie daje promieni: 
Alić dziw ujźrzy straszny, co wypadł z głębokiej Jaskinie, a postać ma niewiasty wysokiej. Dziw brzydki, tysiąc oczu pod czołem rogatem Bleszczy się i tysiąc usz we łbie ma kosmatem. 
Nie śpi straszydło nigdy szkaradne, powieki Dziurawe źrzenic zamknąć nie mogą na wieki. 
Kupa wężów na głowie sprosnej jadowitych Wije się, z członków inszych smród leci odkrytych. 
Okrutny wąż, szpetny wąż, wąż nad insze srogi Miasto ogona obie okręcił mu nogi. Fraszka od urodzenia strach beł Rynaldowi, 
Najniebezpieczniejszemu rad bywał razowi, Ale jako cud ujrzał z daleka straszliwy, 
A on się zda, iż chce gniew swój w niem topić mściwy, 
Tak go bojaźń przeraża, tak strętwiałe żyły Strach ujmuje, iż giną w niem do szczętu siły. 
Pomni jednak na swój stan sławy śmiałość chciwa I przecię drżącą ręką szable w skok dobywa. Ale okrutna postać straszydła szpetnego Sroży się, żądłem grozi węża świszczącego, 
Nieutrzymanem, jako strzała, pędem bieży, 
Łeb żmijami natkniony modrawemi jeży, 
Stąd, zowąd zaskakuje i zachodzi w oczy. 
Ten szablą macha ostrą, co ma sił i mocy, 
I cięcia na wiatr próżny wyrzuca daremne, 
Choć mu się zda, iż razy oddaje wzajemne. Wprzód dziw najszkaradniejszy puszcza węża w oczy, 
Potem najbystrszem lotem na stronę uskoczy I dobywa z parszywych włosów drugiej źmije, 
Którą na piersi ciska, ta się pod blach kryje, 
Wnętrzności przechodząc wskróś. 
Rynald nieszczęśliwy O wygranej zwątpiwszy, koń bodzie pierzchliwy, 
Ucieka, ale darmo, bo jędza brzydliwa W darskiem skoku za siodło do niego przybywa. I lubo na prost bieży lub konia kieruje W bok, zawsze go przeklęta zaraza morduje. 
Nie może najść sposobów zbyć dziwu strasznego, 
Choć koń częstem wierzganiem pomaga do tego. 
Drży w niem serce, tak więc zwykł w jesienne list czasy, 
Kiedy wicher odziera z swoich ozdób lasy. 
Dokucza mu gadzina brzydka, ale więcej Strach, schnie, wzdycha, gniewa się, umrzeć chce co pręcej. W najciemniejszą gęstwinę, gdzie wyniosłe skały Widomą śmierć w przepaściach swych ukazowały, 
Gdzie ścieszki namniej nie znać, a najprzykrszej góry Ledwie mężna orlica dosiądź może pióry, 
Leci, jako na pewną zgubę, odważony: 
Tak przemierzłe straszydła dogryzły mu ony. 
I złamałby beł pewnie szyję, lecz w tem razie Ujźrzy rycerza w jasnem nad podziw żelazie. W jasnem, jako dyament, żelazie beł zbrojny Bohatyr, pod którem koń i dzielny i strojny. 
Jarzmo złamane za herb swój ma przy szyszaku, 
A szabla na jedwabnem wisiała temlaku. 
Paiż równa się słońcu, szaty haftowane Blask miecą, u nich kraje żółto wypuszczane, W ręku dzida, z obu stron dziwnie wyostrzona, 
A u łęku buława, ogniem zapalona. Pełna buława ognia zawsze jest wiecznego, 
Nigdy się sam nie trawi, nigdy wesołego Nie utraca płomienia, stal najwyborniejsza Ustępować jej musi i tarcz najmocniejsza. 
Zbroje, hełmy, pancerze kruszy doświadczone, 
Karaceny przenika, trzykroć wypławione. 
Takiej właśnie potrzeba było Rynaldowi, 
Aby się z rąk brzydkiemu wydrzeć mógł dziwowi. Ten na krzyk wrzasków jego w rozpuszczonem pędzie Przeciw potworze dziwnej, rozgniewany jedzie, Widzi, iż kilka wężów śliskich tysiącznemi Węzłami opasało Rynalda ścisłemi, Widzi, iż się wydziera, biedzi, odejmuje, 
A przecię drogi jadom zniknąć nie najduje. 
Zaczem w bok buzdyganem dziw przemierzły bije: 
Ten w lewo z konia spadszy, nakoło się wije. Lecz prędko pokrzepiony, dobrze rętszy wstawa I źmij grofowi kilka do pierwszych przydawa. 
Świszczą te i po gładkiej przebiegają zbroi, 
A ów się zapomina, jako wryty stoi. 
Bohatyr zaś nieznany raz wraz rozpaloną Buławą tłucze głowę, wężami natknioną, 
Wymierza gęste razy brzydkiemu źwierzowi, 
Nie dopuszczając szkodzić więcej Rynaldowi. I tem czasem, gdy spuszcza bez najmniejszej zwłoki Na łeb parszywy swą broń, na grzbiet, piersi, boki, 
Krzyczy i taką radę Rynaldowi daje, 
Aby w dalsze uchodził za gęsty las kraje, 
Przeciwko wielkiem górom, ten leci, a swego Nie obraca w zad czoła do dziwu strasznego Ani hamuje biegu, aż wysokie skały Minął, choć niebezpieczny i zły przejazd miały. Serdeczny zaś bohatyr, gdy w piekielną dziurę, 
Stłukszy smrodliwe ciało, stłukszy na niem skórę, 
Wpędził jędzę szkaradną, gdzie się zrze, omdlewa I łzy z tysiąca oczu żałosnych wylewa, 
Wraca się i po grofie bieży utrapionem, 
Chcąc mu być przewodnikiem w błędnem lesie onem. 
Dogonił go, skoro już wyjeżdżał z padołu, Ten zaś krzyknął, gdy obok z niem jedzie pospołu: Dotąd, o najwspanialszy mężu, dzięki tobie Oddawać chcę, póki mię nie położą w grobie. Dłużnikiem zostałem ci żywota mojego, Tyś go dał, tyś do zdrowia wrócił mię pierwszego. Ale do tych dobrodziejstw przyłóż jeszcze i to, Tak ci Bóg niechaj płaci twą dobroć sowito: Powiedz twe imię, niech wiem, kto mi pomoc dawał, Abym przed Karłem chwalcą cnót takich zostawał. Odpowiada mu drugi: Nazwiska mojego, Odpuść, wiedzieć nie będziesz do czasu pewnego, Choć potem oznajmię je, skoro wyjedziemy Z gęstwy tej i na łące zielonej staniemy Przy zrzódle zimnem, jasnem, co pomiernem pędem Szum wdzięczny czyni, mając mirty gęste rzędem Nad sobą, z niego pije pasterz i podróżny, Gdy w czas miłość zgubić chce niewdzięczną, ostrożny. Z tej jakiemsi trafunkiem studnie żywej wody, 
Która zapały lube gasi wnętrznej zgody, 
Napiła się katajska królewna i swego Wnet sobie obrzydziła grofa kochanego. 
Ta fontana toż przedtem w Rynaldzie sprawiła, 
Iż długo Angelika w nienawiści była U niego, ani się on wzruszał płaczem, słowy, 
Aby na miłość przypadł pięknej białej głowy. Skoro do tego miejsca oba przyjechali, 
Koni upracowanych z chęcią zatrzymali. 
Mówi rycerz nieznany panu z Jasnej Góry: Sam wiesz, jakośmy pojazd przepędzili spory. W tak niesłychane znoje dobrze uczyniemy, Gdy siadszy nad tą wodą, trochę spoczyniemy. Pozwolę z chęcią Rynald rzekł bo oprócz tego, Iż mię Febus upalił w pół dnia gorącego, Dziwniem strachem przejęty, dziwniem zmordowany, Więc i ten sam nas wzywa kwieciem farbowany Pagórek. Po tych słowiech z siodeł wyskoczyli I konie w żyzną łąkę na paszą puścili. 
Wprzód Rynald do kryształu biegł przeźroczystego, 
Po trudzie, prochu, znoju nie mogąc przykrego Znieść słońca, pije i wraz mocą wody onej Pragnienia i swej żądze zbywa rozpalonej. Wielka radość rycerza drugiego przejmuje, 
Bo gdy ten od wód zimnych wargi odejmuje, 
Postrzegł, że go odbiegła miłość zapalczywa, 
Miłość niewycierpiana, zła, głupia, szkodliwa. 
Skoczy zaraz i mówi wyniosłemi słowy: Teraz pełnić twą wolę, 
Rynaldziem, gotowy: Wiedz, iż Gniew imię moje, przybiegłem dla tego, Abym ciężkie jarzmo zdjął dziś z karku twojego. To rzekszy, zniknął zaraz kształtem mgły i z koniem, 
Rynald tylko wzrok swój śle zadumiały po niem. 
Dziw wielki rodzi mu to, dziw niewymówiony, 
Mniema, iż go piekielnych larw próżne zasłony Chytrze bawią, trzykroć się nakoło obraca, 
Trzykroć ręką wątpliwą zginionego maca, Tuszy zaś, iż to sprawka jest Malagizego, 
Bo on zawsza rozerwać chciał te pęta jego, Pęta nielutościwe, co pierś skrępowały I w niej sercu wolności nigdy nie dawały, Albo Bóg z górnych niebios posłał mu dobrego Anioła, co go z strachu wyrwał nieznośnego. 
Ktokolwiek beł, lub to zły lubo duch szczęśliwy, 
On mu za to powinien jest, iż został żywy. 
Chwali nieporównane i męstwo i siły, 
Co z nieuchronnej serce zguby wyzwoliły. Wraca mu się pierwszy gniew do zajątrzonego Serca: znowu królewnę Kataju żyznego Zbrzydziwszy sobie, w takiej zaś ma nienawiści, 
Iż niegodną rozumie być swojej miłości. 
Na rzeczy więtsze chęć go z uczciwem podwodzi, 
Co nie bez przyczyn w ludziach wspanialszych się rodzi Bajarda znowu dostać chce, bo tak Karłowi Obiecował, tak braciej, tak Sansonetowi. Jedzie na zad z ochotą w nieodmiennem biegu I w Bazylejej stanął pierwszego noclegu. 
Gdzie usłyszał wieść nową, wieść niespodziewaną O Orlandzie, co bitwę miał mieć zawołaną Z Agramantem i z królem dużem z Serykany, 
A tę grof jeden przyniósł, umyślnie posłany Z Sycyliej, i sławę taką puścił wszędzie, 
Iż prędko po rozprawie i po wojnie będzie. Rad Rynald w towarzystwie chce być Orlandowi, 
Ku afryckiemu żartko pojeżdżą krajowi. 
Co trzy mile odmienia konie, przewodniki, 
Na rącze nie żałuje złota zawodniki. 
Bieży, najserdeczniejszy rycerz, już Ren mija, 
Już Alpes, już granice, gdzie jest Italia, Wpadł w kraj włoski, 
Mantuą po zad zostawuje I przez głęboki rączo Pad się przeprawuje. Już noc swoje czarnawe rozwijała włosy, 
Już wieczorna wypadła gwiazda na niebiosy, 
Gdy Rynald rzeki wielkiej stanąwszy na brzegu, 
Polotnego kęs wściągnął, spracowany, biegu I aby wytchnął dotąd, tę myśl przed się bierze, 
Póki w jasnem nie stanie świat złoty ubierze. 
Aliści przed wzrok jego bohatyr nieznany Stawił się, ludzki, kształtny, z rycerska ubrany. Po spólnem pozdrowieniu odwiódszy na stronę Rynalda, pyta, jeśli miał lubo ma żonę. 
Odpowiada mu drugi, iż ścisłej miłości Małżeńskiej dawno węzeł zżął jego wnętrzności. Radem temu pierwszy rzekł i przyczynę mego Pytania słuszną, nie wątp, dam teraźniejszego, Jeno proszę, chęciami nie gardź ubogiemi, A nawiedź szlachecki dom z progami nizkiemi. Dziwną rzecz, dziwną ujźrzysz, przyjacielu drogi, O której nie słyszałeś, jakoś wstał na nogi. Rad jej będziesz, a zwłaszcza, żeś już ułowiony Sidłem, w które wpadają ci, co mają żony. 
Zdumiał się Rynald na to, wszystek w się zebrany, 
A choć jest prędkiem biegiem dziwnie spracowany, 
Tak go chęć widzieć on cud gorąca morduje, 
Iż wnet pozwala i koń wprost za niem kieruje. Ledwo na jedno z łuku strzelenie skoczyli, 
Piękny, rozkoszny pałac zarazem zoczyli, 
Skąd służków kilkanaście, ćwiczonych w ludzkości, 
Wypadło i ponure z podwórza ciemności Wypędzili, świec lanych nastawiawszy wszędy. 
Potem Rynald przez długie gmachów cudnych rzędy Idąc, wzrok cieszy składnem kształtnie budowaniem I subtelnem nad podziw w koło rysowaniem. Z ofitu i z porfiru ślicznie wygładzone Łśnią się mury, przy bramach wysokie, przestrone Wrota z mosiądzów gładkich, na których figury Subtelniejsze trochę się wydają do góry, 
Rzekłbyś, że tchną i mówią, jeśli wzrok nie błądzi, 
Z najsztuczniejszej roboty tak je każdy sądzi. 
Podwórze, na sto łokci kształtnie wymierzone W kwadrat, uciechy swoje ma niewymówione. Każdy gmach piękną salę, piękne ma pokoje, 
W każdem rozkoszy, w każdem są uciechy swoje. 
Ganki na mosiądzowych słupach wyniesione, 
Na frambugach kamiennych, drugie uzłocone. 
Nadto misterna ręka rzemieśników sztucznych I pod ziemią pałaców narobiła bucznych, 
Których takie są stania i rozkoszne wczasy, 
Iż ich prędko wypisać krótkie bronią czasy. Rubych filarów wierzchy ze złota szczerego, 
Same z marmuru zaś są najwyborniejszego, 
Rozmajcie wyrzezane i sflorysowane: 
Tu perłami, tu drogiem szafirem sadzone. 
Jakobyś na najwiętsze złota patrzył bryły, 
Ściany jasne blask oku chciwemu czyniły. 
Malowanie tak sztuczne, tak rozkoszne było, 
Iż na szerokiem świecie insze przechodziło. Ale nad wszystkę piękność, różnemi sposoby Zbogaconą, nad wszystkie koszty i ozdoby Fontana celowała, która żywem zdrojem Trudy, prochy, pragnienia z najgorętszem znojem Uśmierzała, od niej trzy z trzech stron wypadały Strugi, a zagorzałe kwiecia odżywiały. 
Słodki szmer rozerwanej po kamykach wody Wszystkie uciechy, wszystkie zdał się mieć wygody. Zbudowana od mistrza dziwnie uczonego Dość subtelnie i fodzą rozumu bystrego Nakształt namiotu albo ośmrożnej altany, 
Której strop wielkiem kosztem beł pomalowany Gwiazdami, jakowe noc błękitnawa miewa, 
Gdy szare bez chmur ciemnych poświaty rozsiewa, Wierzch na ośmiu statuach stał alabastrowych, 
Które trzymają niebo ono planet nowych. Amalteej róg w prawej ręce jest obfity, 
Dziwnie wesołem kunsztem od mistrza wyryty, Tam w naczynie z marmuru bielusienieczkiego, 
Szepcąc, woda pryskała ze źrzódła onego. 
Każdy słup podobieństwo pięknej białej głowy Takie ma, iż żywemi jakby mówią słowy, A choć różną twarz, postać, szaty różne mają, 
Wdzięczną jednak gładkością sobie porównają. Każda oparła nogi, nogi spracowane Na dwu obrazach niższych, co też są rzezane. 
Ci zaś otworzonemi dają znać gębami, 
Że jem muzyka miła i z melodyami, 
A iż na to umysłem stałem się udali, 
Aby cnoty, wieczności godne, wysławiali, 
Cnoty najświętobliwszych niewiast, które stały Na ramionach ich własnych, a wierzch gwiazd trzymały. Te niższe podobieństwa mężczyzn w rękach mają Pisma imion, a źrzeńce nad niemi trzymają, 
Jakoby je z pilnością najwiętszą czytali I dzieła w szeroki świat wielkie podawali. 
Przypatruje się to tej, to owej osobie Dobry Rynald, w każdą twarz wlepia oczy obie, Świec każe więcej przynieść, aby pod obłoki Wygnał ponurą ciemność i czarnawe mroki. Pierwszy napis, co oczom jego się nawija, 
Daje wiedzieć, iż to jest ona Lukrecya Z Borgiów krwie przezacnej, co twarzy pięknością Równa się dawnej rzymskiej, cnotą i czystością. 
Dwaj mężczyzn, którzy ciężar ten tak świątobliwy Trzymają, jako napis wyświadcza prawdziwy, 
Teobald jeden, drugi Strozza się mianuje, Ten Orfeusza nauką, ów Lina celuje. Niemniej wdzięczniejsza, niemniej piękniejszej postaci Druga figura, co się z pierwszą obok braci: 
Córka Herkola sławna, córka zawołana, 
Izabella imieniem i rzeczą nazwana. 
Przez tę Ferrarz o jako musi być szczęśliwy, 
Dla tej poddany każdy na śmierć natarczywy, Dobra, wspaniała, ludzka, szczęście jej łaskawe Wszystko da, zjedna niebo, zjedna bogi prawe. Ci dwaj, co to afekty wielkie ukazują, 
Iż chcą, pragną, ostatniem gwałtem usiłują, 
Aby sława cnót wielkich jej kwitnęła wszędy I u Indów, gdzie brzydkie djabłów są obrzędy, 
Obadwa się jednako zową Jakubami, 
Kalandr, 
Bardelon, równi godnością, naukami. 
Na trzeciem, czwartem miejscu dwie są białe głowy Jednej krwie, roztropności, rozsądku, wymowy. Elizabeta pierwsza, drugą nazywają Leonorą, marmury jako wyświadczają. 
Próżno o mantuański, chwalisz się, obfity Kraju, 
Wirgiliuszem, co tak znamienity, Nie zazdroszczę, szanuj go, waż święte zewłoki, 
Mądrość drogą z rozumem wynoś pod obłoki: 
Azaż mniejszy Sadolet, 
Bembus z swej roboty, 
Co pierwszej na wszystek świat rozsławiają cnoty? Kastylion zaś drugiej, w naukach ćwiczony, 
Z niem Muty Arelius na to zjednoczony. 
Te imiona już ponno dawnoby zginęły, 
Ale marmury wieczną ich pamięć w się wzięły. 
Potem pojrzeli okiem bystrem zaraz na tę, 
Co i prawego szczęścia nieraz znała stratę I najazdy wytrzymać umiała lewego, 
Wsparta wielkomyślnością rozumu bystrego. Bentywolę złote być pismo ukazuje Lukrecyą, co cnotę tak barzo miłuje, 
Iż Ferarczyk za jedno szczęście swe poczyta Być jej ojcem i że ją za córkę swą wita. 
Kamil o sprawach dzielnych, sprawach wyniesionych Tej śpiewa z wielką chwałą królów, miast uczonych, Nigdy pasterza swego chętniej nie słuchała Amfryza, choć się słodkiem pieśniom zdumiewała. A drugi, od którego ziemia, gdzie się schodzi Izaur z morzem, w słone się wmieszawszy powodzi, 
Nazwana będzie, swego nie tracąc imienia, 
Póki ludzkiego zstanie na świecie plemienia, 
Póki Indom i Maurom świecić będzie rany Febus, póki krąg ziemski nie weźmie odmiany, 
Gwido Posthum, któremu oraz dwie koronie, 
Stąd Pallas, stąd Apollo, włożyli na skronie. Ta zaś, co w pierwszem rzędzie po tych następuje, 
Dyana jest, cnota ją i rozum sprawuje. 
Nie sądź jej, gościu, choć wzrok obraca szeroki, 
Z postaci, i choć umysł zda się mieć wysoki, 
Ludzka jest, pokorna jest. 
Kalkanin zaleci Cnoty jej, kędy gaśnie i gdzie słońce świeci, 
Mones królestwo z sławy pozna ją szerokie, 
Pozna Murzyn, pozna lud przez morze głębokie. Więc i Kawal o zacnych sprawach tej dziewice Tak zaśpiewa, iż żadne parnaskie krynice Nie zrównają, lub je koń wybił nogopióry, 
Nie wiem, czy z Helikonu czy z Parnasu góry. 
Beatrycze tuż za nią gładkie wznosi czoło, Otej pismo, w marmurze wydrożone wkoło, 
Tak mówi: Beatrycze męża błogosławi Żywa, a śmiercią swoją w nieszczęście go wprawi. Ba, raczej włoską ziemię, bo póki ta żyła Tryumfy ustawiczne z zwycięstw swych czyniła, Bez niej, jak niewolnica biedna, utrapiona, 
Głowę zwiesza, niszczeje, leci spustoszona. 
Koredz o tej napisze rymy tak wdzięcznemi Z Tymotem, co jest jasną świecą miedzy swemi, 
Iż dźwiękiem słodkich luteń, usiadszy na brzegu Ady, oba jej nieraz zahamują biegu. Między tą, a ostatnią, 
Borgiej podobną, 
Widać twarz najwdzięczniejszą, twarz bardzo nadobną Serdecznej białej głowy z marmuru białego, 
Kształtnych nad podziw członków, oka poważnego, Bieluchne alabastry czarną zakrywała Szatą, pereł, kamieni, złota nic nie miała. 
Nie tak Wenus przechodzi gwiazdy swą jasnością, 
Jako ta piękne panie niebieską gładkością. Nie rozeznać, choćbyś dzień na twarz patrzał cały, 
Jeśli powagi więcej oczy będą miały, 
Oczy gwiazdom podobne, czyli wspaniałości Majestatu pańskiego, wdzięcznej wesołości: 
Najdziesz oraz to wszystko przy ostrem rozumie. Kto mądry, kto uczony, co jeno kto umie, Niech pisze takie marmur litery ma w sobie O cnotach nieśmiertelnych w anielskiej osobie. Bo choć pełna dobroci, pełna i wdzięczności Jej postać, choć ją samo skłania do ludzkości Przyrodzenie, zda przecię gniewać się, iż swemi Chwalił ją ktoś wierszami niedouczonymi. 
Te imiona wyrżnione w alabastrach były, 
Które zakrytych przezwisk wiadomość czyniły, Insze, czy z zapomnienia czyli też z niechęci, 
Mądry rzemieśnik podał ciemnej niepamięci. W śrzodku figur okrągłe miejsce uczyniono, 
A pawiment koralem szczerem położono, Przezeń z kryształu strużka bieży żywej wody, 
Podając w gorące dni pragnącem ochłody, 
Potem więtszem w podwórze wypada zapędem W kanał, który sadzone kwiaty różnem rzędem Odżywia, z niemi miękkie trawy zagorzałe I wkoło usadzone szczepy niedojrzałe. Tem czasem z gospodarzem ludzkiem ma rozmowy Rynald, często dając znać, iż już jest gotowy Z chęcią widzieć to, z czem się w drodze popisował, 
Kiedy go do swych gmachów przywieść usiłował, Patrzy po cztery razy, wzmiankę czyni o tem, 
Lecz postrzega, iż z ciężkiem jakiemsi kłopotem Rozpływa się w niem serce, płacz w źrzenicach stoi, 
A sto w głębokich piersiach wzdychania się roi. Już co jeno nie spyta przyczyny ciężkiego Frasunku, bezpieczeństwa lecz zażyć takiego Nie zda mu się, hamuje mowę, wraca słowa, 
Które już gęba była wypuścić gotowa. 
A wtem też, gdy wieczerzy pół się odprawiło, 
Chłopię, co do posługi naznaczone było Podczastwa, czarę z wierzchu kamieńmi sadzoną, 
A wewnątrz winem dobrem niesie napełnioną. Pojrzawszy na Rynalda pan zamku dobrego, 
Uśmiechnął się, lecz ktoby serce widział jego, 
Snadno pozna, iż jako śmiech w uściech zmyślony, 
Tak w piersiach tai się ból, łzami opojony. 
Potem rzekł: Teraz już czas, mój gościu kochany, Zwłaszcza, żem beł od ciebie jawnie nagabany, Spełnić słowo, ukazać zaraz probę taką, Której dawnoś miał szukać z pilnością wszelaką. Miałeś szukać i ty sam i wszyscy, co macie Żony, a w nich się, jako w czem dobrem kochacie Niech tak będzie, dla Boga, lecz jeśli miłuje Ciebie twoja i spólnej osławy pilnuje, Jako ty wiedzieć możesz? 
Lekka rzecz na głowie Rogi są, ale zmazę kto słowy wypowie? Ciężka ta, ciężka, gościu, a kto ją wczas czuje, Szczęśliwy, bo się prędko z obmówisk wyzuje. Twoja jeśli przestrzega przysięgłej czystości, Słusznie, słusznie małżeńskiej godna już miłości. Wiedz, iż siła żon takich, co się popisują Z swą cnotą, a na targ ją cicho wystawują. Wiedz, iż siła żon takich, co są w podejźrzeniu Bez winy, prawe cnocie, prawe i sumnieniu. Ludzieśmy, mylemy się, więc trudno pewności Szczerej dosiądz w gęstej mgle zmyślonych miłości. Ty, jeśli chcesz dość pewnej dzisia wiadomości, Nie uraniali twoja wstydu i czystości, Jako podomno tuszysz, zwłaszcza jeśli proby Przez widome nie miałeś sam nigdy sposoby, Wnet ujźrzysz, bo ta złota na tem stole czara Ukaże, jaka żony twej ku tobie wiara, Jaka miłość i przyjaźń, jeno wina tego Napij się, dla przyczyny tej przyniesionego. Napij się, a wierz szczerej i prawdziwej mowie, Bo jeśli rogi nosisz miasto piór na głowie, Taką roztruchan ma moc ponno sczarowany, Iż na twe piersi Bakchus będzie wnet wylany, Kropla namniejsza z niego do ust ci nie wpadnie. Samą rzeczą ujźrzysz to, jeno sam chciej snadnie. 
To rzekszy, oczy trzyma w Rynaldzie utkwione, 
Będzieli wino z czarą złotą wywrócone. Potrętwiał, usłyszawszy Rynald dziwne rzeczy, 
Ledwie się trochę przy niem zmysł bawi człowieczy. 
Wyciąga jednak ręce, bierze kubek złoty, 
Myśli, mali probować w oczach ludzkich cnoty Niepodejrzanej nigdy, jako ją wziął, żony, Uważa co za żal stąd, żal niewymówiony Snadno wyniknąć może. Lecz odpoczyniemy Wprzód trochę, potem słuchać Rynalda będziemy. 
Koniec pieśni czterdziestej wtórej. 
XLIII. 
Pieśń czterdziesta trzecia Argument Rynald serdeczny słucha rycerza ludzkiego, 
Gdy przyczynę nieszczęścia powiada trefnego, 
Jako głupio utracił małżonkę kochaną, 
Zdradą chytrej niewiasty zwiedzion niesłychaną. 
Potem swą łódź do pięknej Rawenny prostuje I na wyspie zwyciężcę Orlanda najduje. 
Pustelnik, na odludnem co mieszka ostrowie, 
Krzci Sobryna, przywraca markiezowi zdrowie. 
Allegorye W tej czterdziestej trzeciej pieśni przez żonę rycerza mantuańskiego znaczy się podłość animuszu i głupstwo wielu nikczemnych małżonków, którem lub to łakomstwem zbytniem uwiedzieni, lub nieszczęściem swojem przyciśnieni, własne dają w małżeństwo ojcowie córki, w Fiordylizie nie rzekę rzadki, ale własny i przyrodzony, po którem cnotliwe białe głowy, iż słuszną nakłonione są miłością, poznać snadno, ukazuje się przykład szczerej, nieodmiennej, w obojej fortunie jednakiej miłości. 
Skład pierwszy O, przeklęty tysiąckroć i nienasycony Głodzie, z łakomstwa w samem piekle urodzony! 
Co za dziw, gdy parszywą zarażasz chciwością Podlejszy gmin, któremu cnota z uczciwością Mniej smakuje, lecz wyszsze iż prowadzisz stany W temże pęcie, to rodzi żal nieporównany. 
O, jako siła mądrych, godnych, dobrych siła, 
Którem niesytość drogę szczęścia zagrodziła! Ten morze, ziemię, niebo przepędził i skryte Ich wyroki zrozumiał w płanetach wyryte, Więc aby badał samej tajemnic natury Pod obłoczne, jako ptak, myślą lata góry, 
Więtszej chęci, starania nie mając więtszego, 
Od żądła ukąszony szkodliwie twojego, 
Jeno pieniądze zbierać, bogatem być, brzydkie W tem chęci utopiwszy i nadzieje wszytkie. Rwie wojska nieprzyjaciół drugi, waży zdrowie, 
Blachy, choć je robili sami Wulkanowie, 
Kruszy najdoskonalszą szablą, nadstawuje Swych piersi we dnie, w nocy nie sypia, pracuje, 
Królestwa, prowincye posiada i bierze: 
Cóż potem, chciwość taż go trapi w jednej mierze. 
O drugich pisać nie chcę, co serce w bezdennem Pogrążyli łakomstwie i zysku codziennem. Co rzekę o piękniejszych paniach w przedniem stanie, 
Które na łzy, posługi, prośby i wzdychanie Najrozkoszniejszej młodzi nie jeno nie dbały, 
Ale marmurem twardem, srogie, skamieniały? 
Twój to despekt, 
Miłości, bo skoro kęs złota Wzrok ich dopadł, wnet serce gorąca ochota Kruszy twarde, mienią się ktoby wierzył temu? I urodę w moc dają chłopu najbrzydszemu. Rzecz mówię doświadczoną, lub się boję tego, 
Aby kto nie rzekł, żech jest języka płochego. 
Nic to, cnotliwy zawsze szczerościami robi, 
Nie zmyśla, próżen obłud, prawdę prawdą zdobi. 
Ale od przedsięwzięcia nie chcąc odstępować, 
Tam swój, kędym umyślił, bieg będę prostować, 
Wróciwszy się zarazem do grofa dobrego, 
Co już, już wino miał pić z kubka tak dziwnego. Wprzód jednak strasznem skutkiem rzeczy zamyślony, 
Nim roztruchan do jego ust beł przyłożony, 
Głosem rzekł: Miedzy mądre słusznie się policzy Ten, kto szukać nie będzie, czego mieć nie życzy. Moja żona jest żona, a tyś świadom tego, Iż każda żona miękka i da się do złego Snadniej pociągnąć, zwłaszcza kiedy lubość rodzi I lub z miłości lubo z zalotów pochodzi. Dopuść mi, proszę, wierzyć o cnocie mej żony, Jakom wielą przykładów dobrych nauczony. Zła rzecz jest kusić Boga: groźniej zakazuje Takich czarów, niż jabłka, co go snać pilnuje Anioł w raju i które dziwnie przyczyniało Żywota, gdy namniejsze stworzenie go rwało. Każże wziąć ten kosztowny kubek z stołu swego, Bo nie mając pragnienia, pić nie będę z niego. Tych owoców choć bronił sam Bóg litościwy, Skosztowawszy w pierwszy wiek Adam niecierpliwy, Wnet śmiech na płacz frymarczył, a co lat zbywało, W pracach, bólach, kłopotach trawić się musiało. Tak jeśli kto będzie chciał postępki swej żony Skryte wiedzieć, biegłością głupią uwiedziony, Wpadnie, zbywszy rozkoszy, w żal, w lamenty takie, Których szepty, lekarstwa nie zleczą wszelakie. To mówiąc dobry Rynald, nienawisnej czary Popchnie dalej, jakoby gniewał się bez miary, 
I wraz na gospodarza pojźrzy siedzącego. 
A temu hojny potok z oka zaćmionego, 
Hojny wypada potok łez nieutulonych, 
Które bieżą na ziemię wciąż z szat pomoczonych. 
Jak zaś wytchnął, wstał i rzekł: Gościu ulubiony, Ten kubek najkochańszej pozbawił mię żony. Czemum tak niefortunny, czemum nieszczęśliwy, Że mię przed dziesiątkiem lat przyjaźni życzliwy Węzeł z tobą nie ścisnął? 
Bo te rady twoje Wprzód, niż się niezrównane wszczęły żale moje, Mogły całą pomoc dać, a ja płaczu tego Nie lałbym dziś, który mię już czyni ślepego. Ale abyś rzecz wiedział, gościu mój kochany, Dziwną nieuleczonej dam ci sprawę rany. Wyszszej kęs mimo miasto biegłeś murowane, Od przeźroczystej rzeki wkoło opasane, Która do Padu wpada gościńcem szerokiem, A początek snać swój ma w Benaku głębokiem, Gdy mury rozwalono Agenorowego Węża, w ten czas pierwiastki rosły miasta tego. Tam ja urodziłem się ze krwie dosyć znacznej, Lecz w ubóstwie, co krzywda fortuny niebacznej, Krzywda fortuny ślepej, która zaniedbała Mnie i moich, a bogactw namniejszych nie dała. Ale dobra natura z zwykłej łaskawości Na to miejsce dziwnej mię nabawia gładkości, Tak obficie, iż tysiąc żelesc w sercu czuje Każda panna, co twarzy mej się przypatruje. Więc miałem ludzkość wdzięczną do wzrostu ślicznego, Odpuść, iż głupie chwalę sam siebie samego. Beł w mieście naszem człowiek mądry i uczony, Ciężkiemi, zgrzybiałemi laty obciążony, Bo gdy głucha śmierć oczy zamykała jego, Sta dwudziestu ośmi lat doszedł wieku swego. Odludny żył, póki żył, jak w puszczej chowany, Nie znając, co jest miłość, co są jej odmiany. Lecz ta, iż pojął żonę, mściwa przymusiła, Z której się cicho dziewka piękna urodziła. Ażeby płochej matce podobna nie była, Co wiary, co i wstydu mocno uroniła, Przedawszy drogą czystość, czystość ulubioną, Czystość nad wszystkie złota, perły wyniesioną, Zamyka ją na miejscu pustem, osobliwem, Aby w życiu kwitnęła niewinnem, cnotliwem, I ten pałac budowny, wyniosły, bogaty Djabłom postawić kazał dla niej bez swej straty. Samę zaś białem głowom zlecił podstarzałem, Które z pilnością wielką, z kłopotem niemałem Młode dziewczę ćwiczyły i wychowywały, Z żadnem mężczyzną rozmów mieć nie pozwalały, Więc przykład ustawiczny aby w oczach miała Uczciwych pań i torem cnoty iść umiała, Różne obrazy, różne dał wyryć figury, Które się zakrywają pod temi marmury, Nie tylko tych, co wzięte z swej czystości były U świata, którą wiek on dawniejszy zdobiły, I których wieczna sława do późnych podaje Prawnuków, gdzie zapada i gdzie Febus wstaje, Ale i inszych wielu, co dni świeższych żyły, A cnotami włoski kraj wszystek rozświeciły, Jakoś swemi oczyma widział sam ośm one, W alabastrze gładzonem kształtnie wydrożone. Potem, gdy piękna dziewka lat swych dorastała, A do małżeństwa ojcu sposobną się zdała, Lub tak moje nieszczęście lub szczęście sprawiło, Mnie jej mężem za wolą wszystkich naznaczyło. Szerokość pól obfitych, które wkoło leżą, Stawy, jeziora, rzeki, co ich gruntem bieżą, Na dwadzieścia mil wielkich staruszek zgrzybiały Dał mi z chęcią w posagu i skarb pozostały. Tak nadobna, tak wdzięcznych obyczajów była, Iż najpiękniejsze wieku swego przewyszszyła, Co się tknie w haftowaniu subtelnej roboty, Zrównać jej Pallas temi nie mogła przymioty. Chód wspaniały, roztropna mowa, gdy śpiewała, Niebieski głos, nie ludzki wszystkiem się mieć zdała. Ociec biegły w rozumie, biegły i w mądrości, W naukach ją od najpierwszej wyćwiczył młodości. Z najostrzejszem dowcipem, z cudowną gładkością Łączył się wesoły wzrok, napełnion słodkością. Same najtwardsze skały, głuche, nieme skały Jej anielskiem jakby się wdziękom radowały. Cóż za dziw, że i teraz na samo wspomnienie Czuję w piersiach biednego serca rozpadnienie! Najwiętszą radość, wszystkę chęć z pociechą miała, Aby ze mną, gdziem jeno stąpił, przebywała. W sześć lat, jakom małżeńskiem wieńcem beł ściśniony, Rozstał się z światem ociec, laty obciążony. Zaczem i na nas fortun ślizkich kołowroty Przywiodły po weselu frasunki, kłopoty, Powiem, jakiem sposobem, powiem, gościu drogi, Dla oczywistej stadłu drugiemu przestrogi. Biała głowa nadobna w tem kraju mieszkała, Która zajrzawszy mię raz, dziwnie zakochała. Od pierwszych lat były jej gusła zabawami, Umiała rozkazować i władnąć djabłami, Wszystkie miesiąca, wszystkie słońca tajemnice, Wszystkie sztuki przedniejszej wiedząc czarownice. Cóż potem: wiary mojej nie mogła wyszpocić, Nie mogła ran swych zgoić, bolu, troski skrócić, Bo najkochańszej żony miłość pilnowała Mnie wszędy i tej krzywdy wyrządzać nie dała. Nie mogła mię pokonać groźbą i prośbami, Gładkością, gorącemi dziwnie miłościami, Tysiąc lubych słów, tysiąc podarków dawała, Tysiąc razy w godzinie jednej namawiała, Nigdy nie dopinając, abym chęcią małą Leczyć pozwolił miłość tak zapamiętałą, Żadnej skry nie pobudził płomień jej szalony We mnie: cnotą żony swej byłem uzbrojony. Cnotą, wiarą, przysięgą namniej niewątpliwą Takem utwierdził miłość w sobie zapalczywą, Iż najpiękniejsza córka Ledy zawołanej, Choć przeszła rozkoszny świt jutrzenki rumianej, Próżnoby się kusiła, daremneby były Obietnice, które trzy boginie czyniły W Idzie: niepożytem beł, do tysiąca razy Odrzucałem ją, strzegąc w łożu swem tej zmazy. Lecz jak moje nieszczęście chciało dnia jednego, Zdybawszy mię opodal pałacu mojego Melissa takie wiedma krzcone imię miała Najłagodniejszych słówek zwykle zażywała, Potem, obłudy pełna, sposoby najduje, Któremi słodki mój wczas, wdzięczny pokój psuje I z serca, gdzie gospodę czystość lubą miała, Podejrzaną zazdrością wiarę wyrzucała, Chwalę twą cnotę mówiąc że nie zdradzasz żony, Choć o jej wstydzie jesteś mniej uwiadomiony. Lecz jeśli ona wierna temże kształtem tobie, Jako probujesz, w którem dowodzisz sposobie? Mniejsza rzecz, iż swojego z niej nie spuszczasz oka, Mniejsza rzecz, iż ją jakaś podle twego boka Wiąże miłość, bo nigdy mężczyzny żadnego Nie widzi z wolej twojej, z rozkazania twego. Odjedź jeno na mały czas, a głos puść taki, Iż cię z domu gwałt pędzi, gwałt nieladajaki Ważnych spraw, niech się o tem wsi, miasta dowiedzą, Co o bliższą granicę z grunty twemi siedzą, Daj czas młodzi rozkwitłej, ich listom pieszczonem, Gorącem prośbom, darom drogiem, ulubionem: Wytrwali, nie złamawszy wiary przysiężonej, Do śmierci godna łaski twej nierozdzielonej. Takie i tem podobne mówiąc ze mną słowa, Wiedma złośliwa, sztuczna, chytra biała głowa Pociągnęła snadniuchno wolą na to moję, Żem umyślił sieć proby na małżonkę moję Rzuciwszy, precz odjechać, lecz przecię w tej dobie, Jaki znak cnót jej będę miał, myślę zaś sobie, I po czem, wróciwszy się, poznam, że dla wiary Złamanej godna gniewu, godna będzie kary. Proszę o radę zdrową wieszczki nauczonej, Ta pozwala, wynosi moc nieprzepłaconej Czary, którą Morgana dla brata swojego Zrobiła we dni chmurne księżyca pewnego, Aby wstydu doświadczył żonej podejrzanej I troski, co go gryzła, pozbył niewytrwanej. Bo kto szczodrą ma, a z niej napić się chce wina, Rozlewa je do szczętu, macza pierś, chudzina. Sprobujże też ty rzekła nim odjedziesz, tego, Choć ja jeszcze o niej nic nie rozumiem złego, I tuszę, iż uczciwa dotąd się najduje, Uczciwą i prócz ciebie inszych nie miłuje. Ale skoro się wrócisz, nie śmiem ręczyć tobie, >Abyś ją w teraźniejszej cnót zastał ozdobie. Ślizka rzecz gładkość: ponno wylejesz przez szpary Wino do jednej krople, gdy pić będziesz z czary. Z chęcią mądrej mistrzyniej poradę przymuję, Kubka mocy cudownej przez wino probuję, Które w oczach jej do dna wypijam samego I dobry skutek wstydu widzę żeninego. Patrz mówi mi Melissa żem prawdę mówiła, Patrz, iżem za jej czystość niedarmo ślubiła. Odjedźże kęs, a jeśli tem kształtem wypijesz, Gdy się wrócisz, już jej wierz, już szczęśliwy żyjesz. Mnie iż nieznośna przy niej nie być rzecz się zdała, Bo miłość serce skłóte stem grotów trzymała, Wymawiam się i proszę sposobu inszego, Przez który wziąłbym skutek zamysłu mojego. Dobrze odpowiada mi zaraz ja to sprawię, Więc przez snadniejszy środek w tem kresie postawię Chęć twoję, do którego bieży: mowę, szaty Twarz odmienięć, jutro mi nie będziesz brodaty. Wiesz o najbliższem mieście, tuszę, gościu drogi, Pod którem wznosi Padus straszny groźne rogi, Wiesz niemniej i o władzy, bo jego szerokie Rozciągnęły się kopce po morze głębokie. Miasto ludne, bogate, kształtem, wesołością Najprzedniejszemu nie da i starożytnością. Ostatki biednych Trojan, kiedy uciekały Przed Atylą, w porywczą ono zbudowały. Stamtąd do nas przyjechał młodzian urodziwy, Młody, kształtny, roztropny, bogaty, wstydliwy. Ten, gdy mu uciekł z ręku sokół dnia jednego, Trafunkiem do pałacu wpadł za niem mojego I ujrzy żonę moję, żonę dziwnie śliczną, Która mu niezgojoną ranę ustawiczną Niebieskiem zaraz wzrokiem przez piersi zadaje dziką nieludzkością biedne serce kraje. Czego nie czynił, czego nędzny nie probował, Aby jej jakokolwiek miłość pozyskował! Lecz tysiąc odmów czyni mądra biała głowa, Gardzi złotem, płacz, smutna nie ma miejsca mowa. Tak przestał, nieużytość widząc, utrapiony, Choć cudowną twarz pożar nigdy niezgaszony W jego wyrył pamięci, schnie, łzy gęste leje, Raz omdlewa, raz kona, pozbywszy nadzieje. Tem czasem ja też w drogę wyjeżdżam zmyśloną, Małżonkę pożegnawszy dziwnie zasmuconą, I nazajutrz chód, oczy, mowę, twarz, odzienie Biorę młodziana, który kochał się w mej żenie, Tak, jako chce Melissa, co też sługi jego Postać zmyśla i boku pilnuje mojego. Jedziem na zad, a prędszą chcąc wykonać zdradę, Dyamentów, rubinów bierzemy gromadę. Wszystkie skryte pokoje pałacu mojego, Wszystkie ścieszki wiedziałem, wszystkie drogi jego. Zaczem wszedłem, bezpieczny, tam, kędy siedziała Bez swych służebnic sama, jak fortuna chciała. Powtarzam próśb gorących, które żałosnemi Przerywają się łzami, stokroć obfitemi, I, bojce najostrzejsze szalonej miłości, Ukazuję klejnoty cudownej piękności. Powiadam, iż to jeszcze mniej kosztowne dary, Choć robotą, choć ceną wielką wyszły z miary, Przeciwko tem, które jej chowam, gdy swojego Użyczy mi, ludzcejsza, wzroku weselszego. Zalecam czas sposobny, co wszystko sprawi, Gdy męża niemasz w domu, gdy się drogą bawi, Przypominam, iż miłość szczera, wielkie straty Jakiejkolwiek nakoniec godne są zapłaty. Obruszywszy się zrazu, słuchać mię nie chciała, Wstydem najpiękniejszą twarz swą zafarbowała. Ale błysk pałających, jak ogień, kamieni Powoli twarde serce i surowe mieni: Odpowiada łagodniej, a we mnie wnętrzności Padają się, niestetyż, od wielkiej żałości! Odpowiada, iżby chęć tęż, co i ja, miała, Kiedyby żywa dusza o tem nie wiedziała. Tem słowem, jako dardą srodze wyostrzoną, Poczułem duszę w poły srodze przebodzioną, W kości zaraz zimny mróz wkradł mi się i w żyły Stoję, jako słup, tają przyrodzone siły. Melissa też w tenże raz postać mi zdejmuje Cudzą, a własną moję pierwszą ukazuje. Uważ, gościu, jakowe żale ją napadły: Twarz chustą była, wargi rumiane pobladły. Oboje, trupom równi, strętwiawszy stojemy, Oboje wzrok spuszczony mając, nie mówiemy. Aż ja wprzód rozwiązałem język zasromany, Abym jad z niecierpliwej wyrzucić mógł rany: Tak mię to, najkochańsza żono, zdradzasz, moja, Za złoto? 
Tak to na nie łakoma chęć twoja? Ona nic, milczy, gościu, jako kamień wryty, Z oczu tylko płynął jej zdrój płaczu obfity. Wstyd ją ujął, prawda to, ale gniew surowy Oddać mi on mój figiel oddać jest gotowy. Dwoi go w sobie sromem serce niecierpliwe, Źrzenice jej pałają obie zapalczywe, Nakoniec gdy na zachód Febus zniżał konie I już w Oceanowem zanurzył je łonie, Wpadszy na małą barkę, całą noc bieżała Rzeką, która szeroko po dżdżu rozlewała. I rano przyszła w pałac rycerza onego, Co ją przedtem miłował, co zdrowia swojego Tysiąckroć nie litował dla niej, a osoby Użyczył mi swej przez złe złej wiedmy sposoby. Jako mu wdzięczny beł jej przyjazd, gościu drogi, Jako szczęśliwe odtąd nazywał swe progi, Kto wierzyć nie będzie chciał? 
Stamtąd mi wskazuje, Iż już nie moja, iż mię więcej nie miłuje. Niestetyż, od tego dnia on lubej pociechy Z nią zażywa, a ze mnie stroi żarty, śmiechy. Ja zaś od smutku jęczę, stękam, schnę, boleję I łzami się rozpływam, co godzina mdleję. Bo żal im dalej, więtszy piersi mi przeraża, Skąd nieszczęśliwy na śmierć żywot się odważa. Jednak pierwszego roku, żem ducha biednego Nie wytchnął, tę przyczynę, a pewną wiedz tego: Przez dziewięć lat, co jeno kolwiek było gości U mnie dla ulżywania frasunków, żałości, Wszystkiem z tej nienawisnej czary nieszczęśliwej Dawałem pić, chcąc rzeczy doświadczyć prawdziwej. Każdy swe piersi polał, każdy się najdował W tem rosole, którego jam naprzód skosztował. Zaczem lżej cierpię z wielą, tyś tylko tej doby Mądry beł, niebezpiecznej nie chcąc kusić proby. Lecz przecię wesołego od godziny onej Nie mam czasu, jakom zbył żony ulubionej, A ponno w tych dniach winny dług śmierci zapłacę Iz żywotem wzgardzonem wiecznie się rozbracę. Wieszczka zaś, mój żal widząc, dziwną radość miała, Bo się prędszych w swej żądzy skutków spodziewała, Ale darmo: tak ją wzrok kwaśny mój rad widzi, Jako psa nadgniłego, co się niem świat brzydzi. Postrzegła niepochybnie przykrej surowości, Postrzegła wnet, iż mój gniew płacić jej chytrości Koniecznie usiłuje, tak bez omieszkania Do inszego, żałosna, wędruje mieszkania. Nie dosyć na tem: bolu przyczyny swojego Nie chce mieć blizko, jedzie w kąt świata dalszego I tak sztucznie opuszcza te pobliższe kraje, Iż mi się wiedzieć o niej nic, nic nie dostaje. Gdy tak bolesną skargę, niezgojone rany Przekładał Rynaldowi gospodarz stroskany, 
Ten milczy, zamyślił się, litość w niem wnętrzności Porusza i do spólnej przychodzi żałości. 
Potem rzekł: Złą poradę, złąć Melissa dała I szerszenie jakoby draźnić rozkazała. Ale niemniej samemu dziwuję się tobie, Żeś szukał, czego naleźć nikt nie życzy sobie. Nie dziwuj się, iż złotem piękna twoja żona Do złamania przysięgi spólnej przywiedziona: Nie pierwsza, nie dziesiąta, nie ostatnia była, Siłu w tem pasowaniu, siłu zwyciężyła Białych głów chciwość brzydka przednich, które cnoty Zapomniawszy, przedały wstyd za kruszec złoty. Mniejsza to, sroższąć powiem: srebro nieszczęśliwe Wydało niewinnego pana w ręce mściwe. Twoja słusznie tak straszną potrzebę przegrała: Niestrzymany szturm, sam mi przyznasz, na się miała. Albo nie wiesz, jaką ma moc, co złoto broi: Murów, wałów, dział, szabel, kopij się nie boi. Tyś zgrzeszył mojem zdaniem barziej, niżli ona: Niebezpiecznie w tak ślizkiem razie jest kuszona. Uważ sam, jeśliby cię nie zwiodła ochota, Choć mąż w swem statku jesteś, do pięknego złota. To rzekszy, wnet od stołu Rynald się porywa: 
Tkwi mu w żywej pamięci cnota sławy chciwa, 
Krótkość czasu ściska go, minuty godziny Nie chce daremnie tracić bez ważnej przyczyny. 
Tak gospodarza prosi zarazem ludzkiego, 
Aby za pozwoleniem ukłaść się mógł jego. 
Ten, iż wszelakiem wczasem wdzięcznemu gościowi Wygodzie chce, na wolą daje Rynaldowi. I mówi: Jako z cery twej zrozumieć mogę, Pilną gdzieś, gościu miły, masz przed sobą drogę. Nie zbywam cię, 
Bóg widzi, bo mdłe moje siły Dziwnie wielką ludzkością twoją dziś ożyły, Ale jeśli cię pędzi gwałt, jako powiadasz, Czemuż z swem przewodnikiem w lżejszą łódź nie wsiadasz, Gdzie bezpiecznie śpiąc, drogi nie omieszkasz sobie? Ja z ochotą żywności rozmajtej dam tobie. Wdzięcznie od gospodarza chęć onę przymuje Rynald i zniewolony uprzejmie dziękuje. 
Potem bez omieszkania z pałacu wypada I w gotową pomniejszą barkę rączo wsiada, 
W której legł, długą jazdą przykro spracowany, 
A sen mu pokój na wzrok przyniósł pożądany. 
Łódź leci, jako strzała, puszczona z cięciwy, 
Albo jak po powietrzu ptak, obłowu chciwy. Leci łódź, sześcią wioseł raźnych rozpędzona, 
Woda się ustępuje, w wały zgromadzona. 
Potem, gdy już ferarskich blizko murów byli, 
Jako prosił, 
Rynalda ze snu obudzili. 
W lewej ręce Melara na brzegu zostaje, 
A Sermido po prawej kęs się widzieć daje. 
Figarellę, 
Stellaty widzą nizkie progi, 
Gdzie Padus srogi zniża rozdwojone rogi. Puszcza do Wenecyej gościniec szeroki, 
A w prawy bok kieruje żeglarz sztyr bez zwłoki I Bondenę w bok mija. 
Już wozy złocone Apollo wyprawował na niebo przestrone, 
Już z jutrzenką w ubierze złotem świt rumiany Trząsł światem, mając wieniec na głowie różany, 
Gdy Tealdu ujrzawszy Rynald wieże obie, 
Cicho mówić i myślić tak począł sam w sobie: Trzykroć szczęśliwe miasto! 
Nigdyć Febus wieczny Nie zgaśnie, jako mój brat z aspektów stryjeczny, Z aspektów upatrował na niebie utkwionych I z gwiazd tajemnie duchem wieszczem opatrzonych W ten czas, gdym w niedojrzałem wieku, dziecko małe, Z niem jeździł włoskie miasta widzieć okazałe, Które, gdy przydą lata, snadno niezrównaną Przejdziesz sławą, naukami, męstwem przeplataną. Gdy to mówił, żartka łódź, jakby skrzydła miała, 
Po wysokich bałwanach Padowych leciała. 
Potem od miasta wyspę najbliższą mijają, 
W której tylko źwierzowie pomniejszy mieszkają. 
Pusta teraz, nieznaczna, przecię Rynald swemi Oczyma na nię dziwnie patrzy wesołemi, Wiedział bowiem, jako jej życzliwa być miała Fortuna, skoro szturmy opaczne wytrwała. Tą drogą z niem pospołu jadąc Malagidzi, 
Co przyszłe rzeczy duchem czarowniczem widzi, 
Powiedał, iż jej szczęście łaskawsze się stawi, 
Gdy jad losów przeciwnych srogość swą odprawi. 
I ledwie siedmset razy w czarnej baran sferze W kędzierzawem się żartko obróci ubierze, 
Będzie tak znaczna, będzie tak niewysławiona, 
Iż jej druga nie zdoła, na świecie stworzona. Onę, co się jedynem chlubić śmie kochaniem Tyberyusza, bacznem przejdzie budowaniem, Pierwsze miejsce dadzą jej Hesperyjskie sady, 
Gdzie nimfy dla swych uciech przebywają rady. 
O, jak utuczy źwierza wszelką moc różnego! 
Nigdy Cyrce w swem stadzie nie miała takiego. 
Tu, 
Cypr swój opuściwszy, 
Wenus mieszkać będzie, 
Tu z lubem Kupidynem Gracye przywiedzie. Opatrzy ją niepodłą nakoło obroną I uczyni bez chyby nieprzezwyciężoną Ten, co miastu mury da i wysokie wały, 
Za któremi bezpieczne domy będą stały, Tak bezpieczne, iż cudzej nie pragnąc pomocy, 
Wszystkiego świata snadno wytrzymają mocy. 
Herkula ociec zacny najserdeczniejszego Sprawi to i wyniesie możność miasta swego. Taka bohatyrowa cicha była mowa, 
Tak sobie przypominał proroctwa i słowa Braterskie, o których więc często rozmawiali, 
Gdy się wieszczbą spraw przyszłych dziwną zabawiali. 
Jednak widząc pierwiastki drobnych chałup małe, 
Podziwienie mu serce trwoży zadumiałe, Jako to, prze Bóg, ma być myśli zaś iż z tego Wielkie miasto wyniknie miejsca bagnistego? Jako rzecz jest podobna, aby w tej piękności, O której mi powiedał brat w pierwszej młodości, Urosło sławne miasto, miasto zawołane Na tem miejscu, co lgniącą kałużą zalane? Tu to pola być mają żyzne i obfite, Tu skarby, szczerość, ludzkość, cnoty znamienite? Szczęśliwe trzykroć miejsce, jak wielkich narobisz Spraw i dzieł, któremi świat napełnisz, ozdobisz! Bóg sam, 
Bóg, szczera dobroć, niechaj pany twoje Błogosławi i złote zdarza jem pokoje. Miłość, prawda, wstyd, wiara zszedszy się spółecznie, Niech w tobie przebywają na wieki bezpiecznie. Wszystkie najazdy wściekłe nieprzyjaciół twoich Niech tają, niechaj skutków nie odnoszą swoich. Na twe dostatki zazdrość niech zębami zgrzyta, Ty się śmiej, gdy złość będzie płakać jadowita. To rzekł serdeczny Rynald, a łódź takiem lotem Rżnęła wody, iż prędzej błysk nie leci z grzmotem. 
Nie prędzej żartki sokół na myśliwcze głosy Lekkiem skrzydłem wiatr siekąc, wpada pod niebiosy. 
Mija uczony szyper w prędkiem dziwnie biegu Kasztelliki, co stały na obojem brzegu, W ocemgnieniu Gabanę po zad zostawuje, 
Za którą w ręce prawej Fossę ukazuje. Potem, gdy Febus wyszszej wóz kierował złoty, 
A on z tych proroctw pięknej pełen beł ochoty, 
Do stołu siadszy, żądzą morzą przyrodzoną Potrawami, których dał moc niewymówioną Mantuańczyk do batu i zaś po obiedzie W drogę bez żadnej zwłoki przedsięwziętą jedzie. 
Ginie z oczu Argenta, 
Giron w zad zostaje Z brzegiem, gdzie Santern głowę wspaniałą wydaje. Wierzę, że jeszcze wtenczas Bastyej nie było, 
Na którą Hiszpanowi dzisiaj patrzyć miło. 
Potem w prawo puściwszy łódź, lewy róg mija Sztyrnik, a ta się, jako lekki wiatr, uwija, Woda, wiosłami bita, szum głośny wydaje, 
Grzbiet straszny kędzierzawiąc, i przy brzegach kraje. 
Do przekopu w minucie godziny wpadają I w Rawennie, dopadszy brzegów, wysiadają. Tu Rynald odprawuje do domu żeglarza, 
Który beł od dobrego dany gospodarza, 
Oświadczywszy mu naprzód z wrodzonej ludzkości Niepośledni bogatej znak szczodrobliwości. 
Sam bieży, odmieniając często poszty rącze, 
Nie wstrzymywa go wiatr, deszcz, grad, znoje gorące. 
Przypadł do Aryminu, jeszcze słońce było Brudów z nadobnej twarzy w morzu nie omyło. Stamtąd ze wschodem równo Febusa ranego W Urbin wjechał, gdzie dotąd Gwidona zacnego Nie było z Federykiem, 
Halszki, 
Leonory, 
Co gościa przymowali z chęcią w swoje dwory, 
Gościa, który się jeno tą drogą nawinął, Żaden bez wzięcia znacznej łaski ich nie minął, 
Jako to dobrze widziem teraźniejszej doby, 
Każdego czczą, szanują różnemi sposoby. Mija to dobry Rynald, gdy go nikt za wodze Nie wziął, potem na prawej Kali puszcza drodze. 
Górą, co ją Gaur dzieli i Metaur głęboki, 
Jak najprędzej Apenin, przebiega wysoki, 
Przez Umbry, przez Hetruski do Rzymu przypada I tam na odpoczynek z konia trochę zsiada. 
Stamtąd biegł do Ostyej, a morzem do tego Miasta, gdzie kości schował syn Anchiza swego. Tu zaś bat odmieniwszy, do wysepki onej Kieruje, 
Lipaduzy, od wszystkich rzeczonej, 
Gdzie srogą bitwę, skoro spólne hasło wzięli, 
Sześć bohatyrów przednich odprawować jęli. 
Przynagla Rynald szyprów, aby się śpieszyli I zgromadzoną siłą wiosłami robili. 
Pracują ci, lecz darmo: 
Zefiry uparte Poboczną niepogodą dmą w żagle otwarte. Zaczem opóźnić musiał, bo już urodziwy Skończył Orland przez szablę swą bój zapalczywy I duży afryckiemu przeciął kark królowi, 
W sercu ostrą utopił broń Serykanowi. 
Ale krwawe zwycięstwo wnętrzności mu psuje, 
Wszystkie uciechy, wszystkę radość odejmuje, Raz patrzy na Brandmarta, smutny, zabitego, 
Raz na markieza, z bolu na poły żywego. Potem zoczywszy brata, hojniej rozkwilony, 
Prowadzi go, gdzie wiecznem leżał snem uśpiony Syn Manodantów blady, a krwie czarnej szlaki Ukazowały razu okrutnego znaki. 
Westchnął serdeczny Rynald, litość go przejmuje, 
Ściska trupa i wargi strętwiałe całuje. 
Stamtąd do Oliwiera szedł i nogę jego Obłapia, od strzemienia zgniecioną twardego. I ból przykry uśmierza łagodnemi słowy, 
Choć samemu dojmuje żal i gniew surowy, 
Iż pogody omieszkał takiej i swojego Nie ratował Brandmarta, dziwnie kochanego. 
Tem czasem nad trupami swych królów czynili Lament słudzy i w miasto z płaczem prowadzili, 
W miasto bliskiej Bizerty, które gdy chowają, 
Nieśmiertelne ich dzieła z męstwem wspominają. Już też wieść świegotliwa w Bizercie latała, 
A Orlanda zwyciężcą być opowiadała, 
Cieszy się częścią Astolf i Sansonet śmiały, 
Częścią wnętrza ich żale smutne przejmowały Dla śmierci Brandmartowej i oka swojego Nie chcą ukazać dziewce nadobnej smutnego, 
Którą już wieszczy trapił ból z frasunkiem srogi I serce przerażały jakieś nowe trwogi. Tej nocy, co straszliwą bitwę poprzedzała, 
Taki sen Fiordylizi najsmutniejsza miała: 
Szatę, którą rękami robiła własnemi, 
Kroplami pobroczoną widziała krwawemi, 
Kroplami, które na nię spadały z wysoka, 
Jako więc grad lubo deszcz z ciemnego obłoka, 
Gdy w zawichrzeniu chmury powietrznem się schodzą, 
A gwałtowne pioruny żartkie błyski rodzą. Potem ocuciwszy się, mówi sama w sobie: Wżdyć nie w takiem zrobiłam szatę ja sposobie, Szatę kochanka mego: czarna, pomnię, była I czarnem ją jedwabiem ręka ma przeszyła. Skądże się ta krew wzięła? 
Niestetyż, złe znaki, Złe są i złej fortuny los to ladajaki. 
Wtem Astolf z Sansonetem obadwa pospołu Wszedszy, u okrągłego siedli przy niej stołu. Ledwie jem w smutne czoła i twarzy pojrzała, 
Sto bolów czuje, strachem niezwykłem zadrżała. 
Już o kochanem pytać nie chce mężu swojem: 
Zna serce, iż w potrzebie okrutnem legł bojem. 
Źrzeńce mgłą ćmi, z których łza gęsta, jak deszcz, spada, 
Potem na ziemię, zimny trup, ciężko upada, Zęby, perłom podobne, ścina, tchu żadnego Nie czyni, traci wdzięczność czoła wesołego. Gdy zaś przyszła do siebie, rzewnem płacze głosem, 
Głowę szarpie, pokrzepłem najeżoną włosem, 
Drapie najwdzięczniejszą twarz, łzy gorące pije, 
Powtarza słodkie imię, pięścią piersi bije, 
Woła, wrzeszczy, a prochem skronie posypuje, Tak zwykł broić, gdy duch zły człowieka morduje, 
Tak zwykł broić, swych zmysłów pozbywszy szalony, 
W którem rozsądek, pamięć i rozum uśpiony. Prosi o nóż to tego pilno, to owego I niem do serca drogę chce otworzyć swego, Potem ponurem patrzy ku portowi wzrokiem, 
Gdzie dwu królu są ciała przy morzu głębokiem. 
Nad temi pomstę czynić myśli przykrą, srogą I zaś morską tam bieżeć zarazem odnogą, 
Gdzie ostydła zewłoka Brandmarta wdzięcznego Leży, aby umarła z niem i podle niego. Czemu, niestetyż, garła nie dałam przy tobie, Czemu mój grób nie miał być własny w twojem grobie? Chrapliwem krzyczy głosem oszalałam była, Żem cię w niebezpieczny bój bez siebie puściła! Bo choć płochy ratunek mdła ręka dać może, Choć biała płeć jest słaba, choć mało pomoże, Krzykiem samem, gdy Gradas wzniósł broń niebłagany, Przestrzegłabym, śmiertelnej żebyś nie wziął rany. Albobym twoje piersi swemi zasłaniała, Albobym, dobywszy jej, bronią cię składała, Raz z mej głowy czyniąc ci puklerz nieprzebity, Raz sztych nieprzyjacielski psując jadowity. Trafiłoliby się też w surowej potrzebie Paść i wytchnąć biednego ducha podla ciebie, O, jako tę szczęśliwą śmierćbym rozumiała, Która me zdrowie wziąwszy, twemu sfolgowała! Jeśliby też złe losy na to się uparły, Aby ostatnie wieku twego dni zawarły W tej utarczce, przynajmniej skropiłabym łzami Twarz bladą, usta zimne całując ustami, I wprzód, niżby duch wyszedł twój błogosławiony Z ciała, przez ręce w niebo anielskie niesiony, Rzekłabym: 
Idź w pokoju, droga duszo moja, Idź, w też tropy za tobą bieży dziewka twoja! A takież to królestwo, któreś obiecował, Kiedyś mi z cnotą wiarę małżeńską ślubował? Tak to w królewski stołek przyjmujesz mię złoty, Ten sceptr dajesz dziedzicznych państw drogiej roboty? Trzykroć szczęście okrutne, fortuna zdradliwa! Weź wszystko, kiedyś na mię tak nielutościwa, Bo czemuż przez śmierć nie mam ukrócić dni moich, Zbywszy pociech, rozkoszy wszystkich oraz swoich? Tak i więcej mówiła dziewka utrapiona, 
Potem niewymówionem żalem przerażona, 
Znowu targa włos złoty, znowu łamie ręce, 
Twarz strętwieniem powłóczy, serce topi w męce, Wzdycha ciężko i z wielkiem wszystkich użaleniem Hojnem na ziemię gęste łzy leje strumieniem. 
Niech się płaczem rozpływa i psuje niewczasem, My do pana z Anglantu wróciem się tem czasem. Ten z swojem Oliwierem, co nieodwłocznego Potrzebował ratunku i wczasu lepszego, 
Przeciwko górze, która noc jasną ogniami Zawsze czyni, a dzień ćmi gęstemi dymami, 
Bieżeć chce, bo tam pogrzeb najukochańszemu Brandmartowi ma sprawić, gdy czas jest po temu: 
Widzi cichą pogodę, widzi wiatr łaskawy, 
Który do tak sposobnej sam pomagał sprawy. Po prawej ręce wyspę sławną blizko mieli, 
Do której z ciałem jechać Brandmartowem chcieli. 
Odpychają się, kotew wymują zębatą, 
Gdy Febus swych promieni światu groził stratą, 
A cicha Latonówna jasnem rogiem z góry Ukazowała jem bród, rozpędzając chmury. 
Nazajutrz na wesołem brzegu spoczynęli, 
Skąd Agrygentę pięknie budowną widzieli. Tam Orland jął gotować wieczora drugiego Potrzeby do pogrzebu przyjaciela swego, Które skoro w porządku słusznem zostawały, 
Gdy po zachodzie słońca zorze zapadały, 
Miedzy szlachtą z tamecznej zgromadzoną strony, 
Miedzy kupą świec, które żal nieuśmierzony Wzbudzają, przyszedł do mar młodziana dzielnego, 
Co za żywota nadeń nie miał kochańszego. Przy marach Bardyn, wiekiem ciężkiem znakomity, 
Łzami się, biedny, karmił, a płacz pił obfity, Oczy dwie źrzódła własne mając, brodę, skronie Prochem miąższo posypał, sam niewymówionie Wzdycha, najokrutniejsze niebiosa nazywa, 
Złe gwiazdy, złą fortunę, co trosk jego chciwa. 
Ręce siwy targają włos, a twarz zmarszczoną Paznokcie pokrwawiły srogością szaloną. Na przyście Orlandowe dopiero boleści Wszczynają się, dopiero płacz, krzyk, żal, litości, Bo ten, skoro u ciała bliżej kochanego Stanął, od żalu blady, niemy padł ciężkiego. 
Tak więc rano liliej kwiat, z różą urwany, 
Wieczór, cerę straciwszy, więdnie zaniedbany. 
Zaś gdy przyszedł do siebie po ciężkiem westchnieniu, 
W hojnem zatopił ciepłych łez oczy strumieniu. I rzekł: O drogi bracie, o pociecho moja! Tuś umarł, ale w niebie żyje dusza twoja. Nie wydrzeć już rozkoszy wiecznych jadowity Sarracen: ten swej śmierci, ten masz zysk sowity. Odpuść mi, kiedy pojrzysz z nieba wysokiego Na mój płacz, bom tu został bez ciebie samego, Ani ja wiecznych pociech zażyć mogę z tobą, Ani cię tu na ziemi mam, jak przedtem, z sobą. Samem bez ciebie został, niestetyż, i rzeczy Tej nie widzę, cobych ją już miał mieć na pieczy. Lecz jeślim ci obok stał w wojnach ukrwawionych, Czemuż nie mam w pociechach być też nieskończonych? Garść to błota, co duszę zamyka, sprawuje, Iż mi śladu twych broni stóp, nie ukazuje, A słusznie, kto frasunku z kiem zażył ciężkiego, Ma też być ucześnikiem i radości jego. Ty zysk stąd masz, a ja zaś szkodę, bracie drogi, Tem więtszą, im cięższy żal i przykrzejsze trwogi Włoska ziemia, francuska, niemiecka poczuje, Z którą znowu w bój przykry pogaństwo wstępuje. O, jako wiele razy westchnie mój kochany Pan i wuj, na śmierć twoję wspomniawszy i rany! O, jak z cesarstwem kościół będzie utrapiony, Gdy usłyszy, iż z tobą pozbył swej obrony! Tak rzekł Orland, tem czasem mniszy czarni, biali Pogotowiu pilnując swych urzędów, stali, 
Więc księżej świeckiej liczba wielka, którzy swoje Szepcąc słali modlitwy w niebieskie pokoje, 
Aby duszy szczęśliwej i błogosławionej Dał wieczny odpoczynek Bóg w ojczyźnie onej. 
Świec tak wielka gromada wprzód i po zad była, 
Iż z ciemnej nocy jasny dzień snadno czyniła. Wziąwszy mary, ponieśli przedniejszy wodzowie, 
Na przemianę książęta, rycerstwo, grofowie. 
Szarłat okrywał trunnę, złotem przetykany, 
U którego perłami kraj w krąg haftowany, 
Po stronach nie podlejszą herby zaś robotą Dziadów bitnych, co męstwem słynęli i cnotą, Sam najmężniejszy leżał w takowejże szacie Bohatyr, klejnotami ozdobion bogacie. Postępowało trzysta ubogich z świecami, 
Czerwonemi okryci do kostek sukniami, Sto pacholąt po stronach trunny dzielnych koni Sto wiodło, złote wodza w swej ściskając dłoni, W jedwabnych kapach, wszystkie jednakiego kroju, 
Których najczęściej rycerz zażywał do boju. 
Te, jako pacholęta, co ich prowadziły, 
Wzdychaniem częstem w sercach ludzkich żal budziły. Siła chorągwi pozad, siła naprzód było, 
Przez które umarłego męstwo się znaczyło, On je sam najsroższemu nieprzyjacielowi Powydzierał, gdy wściekłem bitwom i szturmowi Mężne odpory dawał ręką wyprawioną, 
Niszcząc hardość pogańską i moc odważoną. 
Tarczy niezliczona rzecz, herbem naznaczonych Arabów i we krwi ich dobrze umoczonych. Dwieście do pogrzebowej posługi oddano, 
Dwiema set białe świece lane nieść kazano. 
Za ciałem Orland smutny, 
Orland upłakany Szedł, przydając do dawnych nowe sercu rany, Oczy od ustawicznych łez mu sczerwieniały, 
Twarz niewymownie zbladła, wargi potrętwiały. 
Niemniej smutniejszy Rynald z lekka postępuje, 
Zbolała Oliwiera noga zatrzymuje. Długobym, długo zmieszkał, wszystkie procesye Wyliczając i święte wdłuż ceremonie, 
Któremi duchowieństwo Boga niebieskiego Za duszę bohatyra błagali wielkiego. 
Nakoniec w katedralnem kościele stawiają Zimne ciało i nad niem płacze odnawiają. 
Tak to, o tak to młodzian dobry, zacny, młody Nie mógł uść srogich losów, śmiertelnej przygody! Skoro próżne łzy, łkania, lamenty daremne Ci, a księża z muzyką śpiewania wzajemne Skończyli, na katafalk wielki kładą ciało, 
Gdzie lamp tysiąc tysięcy różnych barw gorzało. 
Znowu Orland szarłatem trunnę sam okrywa, 
Klnie złą fortunę, nieba przeciwne nazywa, 
Chcąc mieć, aby zewłoki tak jego leżały, 
Póki nie będą grobu wspanialszego miały. Porfirów posłał szukać i z alabastrami, 
Rzemieśników z dobremi przedniejszych mistrzami Zwoławszy, fodzę grobu najwynieślejszego Ukazuje, więc długość i szerokość jego. 
Tem czasem Fiordylizi smutna przyjechała, 
A gdy i materyą i mistrze ujrzała, 
Sama grób stawiać każe i słupy wysokie, 
Sama gładzić marmury na ściany wysokie. Potem płacze wylewa nieuhamowane, 
Jęczy, stęka, boleje, włosy rwie złotawe, 
Ani myśli już stamtąd odjechać przez dzięki, 
Póki śmiercią nie skróci nieskończonej męki. 
I wnet wybladła dziewka komórkę buduje Przy trunnie, swe sieroctwo w której opłakuje, Tam mieszka, tam łzy pije, karmi się wzdychaniem, 
Pacierze odprawuje z żałosnem szemraniem. Skąd, gdy jej nie mógł grabia i swemi listami I gorącemi długo odwabić prośbami, 
Do niziuchnej komórki poszedł w swej osobie, 
Aby w śmiertelnej jaką dał pomoc chorobie. 
Raz ją chce towarzyszką widzieć Galerany, 
Raz Aldy, potem mówi, iż ma zbudowany Klasztor dla niej, jeśli swój żywot utrapiony Pragnie oddać w czystości Bogu poślubiony. Skały prosił, bo ona przy grobie siedziała, 
A oczy zapłakane we dnie, w nocy miała. 
Zaczem, gdy przyrodzonej mocy ubywało, 
Złej Parce duszę z ciałem rozdzielić się zdało. 
Umiera biedna dziewka przy kochanem ciele I w temże od Orlanda schowana kościele, Który z wyspy olbrzymskiej z przyjacioły swemi Wodami nieodwłocznie popłynął słonemi. Bez cyrulika jednak odjechać nie chcieli, 
Bo markiezową boleść haniebną widzieli. 
Straszliwie mu opuchła noga i zsiniała, 
Kość stłuczona niezmiernej męki przydawała, 
Której on nie mógł wytrwać, ale co godzina Omdlewał, wołał, sarkał, narzekał chudzina. 
Tak gdy o słabe jego zdrowie się lękają, 
Od szypra wiadomego miejsc tę radę mają: Radzi jem, powiadając sztyrnik, iż świętego Męża najdą na skale wysepku jednego, 
Który gdy się w przypadkach ludzie uciekają, 
Nie zwłóczy, wszyscy na zad zdrowi odjeżdżają. 
Wzrok ślepem snadno daje, żywot umarłemu O jak przywrócił wiele razy niejednemu! 
Wiatr uśmierza, stanowi krzyżem wicher srogi, 
Uspokoja na morzu rozgniewanem trwogi. Zaczem wątpić nie trzeba, gdy mnicha świętego Uproszą, co wolą zwykł pełnić Boga swego, 
Iż markieza, choć blizki śmierci jest, uzdrowi I najprzykrzejsze zaraz bole zastanowi. 
Podobała się dziwnie rada Orlandowi, 
Wnet obracać rozkazał sztyr ku wysepkowi, A gdy się najwdzięczniejsze świty zapalały, 
Twarde skały swój ostry wierzch jem ukazały. Z radością żagle jeden po drugiem zwijają I do brzegu żeglarze cicho przypuszczają. 
Potem z posiłkiem wiela sług utrapionego Oliwiera z okrętu wynoszą krzywego I z spólnych sprawiwszy mu rąk krzesło szerokie, 
Na skały jako najlżej prowadzą wysokie, Na skały, gdzie staruszek święty miał złożenie, 
Co Rugierowi przez krzest darował zbawienie. Wdzięcznie pustelnik dobry Orlanda przymuje, 
Ochotną twarz, wesołe oczy pokazuje, Z błogosławieństwy wszystkich rozmajtemi wita, 
O podróżne niewczasy i przypadki pyta, 
Choć wiedział, upewniony z nieba wysokiego, 
Że bez chyby przypłynąć dziś mieli do niego. 
Orland mu odpowieda smutnie, a swojemu Ratunków nieodwłocznych prosi powinnemu, Który za wiarę świętą i Chrystusa swego Ledwie ducha w złem razie nie wytchnął biednego. 
Łagodnemi ten znowu słowy obiecuje, 
Iż markieza uzdrowi zaraz i ratuje, 
Lub to ziół panaceej nie zna i dyktamu, 
Drogich plastrów nieświadom z lekarskiego kramu. 
Tak rzekł i do kościółka biegł sporo małego, 
Gdzie Boga modlitwami błaga wszechmocnego. Stamtąd skoro się wrócił, śmiały i wesoły, 
Na utrapione wejrzał mile przyjacioły. 
Potem w imię najświętszej i nierozdzielonej Trójce u nogi bliżej stanął przytłuczonej: 
O cudo niesłychane! rana wprzód przykrego Zbywa bolu, on zdrowia dostaje pierwszego. 
Sobryn, co dotąd z naszych ceremonij szydzi, 
Zdumiewa się, gdy wielki cud okiem swem widzi, Okiem mdłem, bo i jego rany takie były, 
Iż mu widomą śmiercią koniecznie groziły. 
Zaczem skruchą ujęty, którą w niem duch nowy Sprawował, brzydkie błędy wygnać myśli z głowy Mahometańskie, na krzest dufność go podwodzi I jakąś najweselszą światłość w sercu rodzi, Prosi, aby go zaraz Chrystusowi swemu Oddał starzec i pomógł do nieba staremu. Krzci go ten i całe mu oraz zdrowie daje, 
A w piersiach Orlandowych nowa radość wstaje, Cieszy się z nawrócenia króla pogańskiego, 
Cieszy się z uzdrowienia markieza zacnego. 
Ale najbarziej serce pływa Rugierowe W radości, jako prędko cuda ujrzał nowe, Potwierdza w wierze świętej Sobryna i siebie, 
Dopiero jest pewniejszej nadzieje o niebie. Od czasu, jako z morza wypłynął srogiego, 
Mieszkał serdeczny Rugier u starca świętego, 
Który miedzy wielkiemi stał bohatyrami, 
Niebieskiemi ich karmiąc wdzięcznie rozmowami. 
Prosi, żąda, jeśli się chrześcijany liczą I ojczyznę oglądać onę wieczną życzą, 
Aby świecką rozkoszą krótką pogardzali I do Boga wzniesione oczy obracali. Tem czasem dobry Orland z okrętu swojego Chleba przynieść rozkazał i wina starego, Pustelnik rozkoszniejszych potraw choć smak stracił, 
Jako się z zdrajcą światem dla nieba rozbracił, 
Miłość jednak snadno go przywodzi, iż z niemi Je mięso z przyprawami najwymyślniejszemi I wina trochę pije, a gdy wypędzili Głód przykry, do rozmów się świętych zaś wrócili. A jako pospolicie bywa, iż człowieczy Zmysł jednę zrozumiewa rzecz po drugiej rzeczy, 
Pierwszy Rynald poznawa Rugiera dzielnego, 
Z którem krwawą miał spórkę czasu niedawnego, 
Kiedy ten o cesarstwo, ów o państwo swoje Straszliwe rozczynali berdyszami boje. 
Potem Oliwier, 
Orland wnet go poznawają I mile obłapiwszy, rękę prawą dają. Sobryn, choć zaraz wzrok swój utkwił w twarzy jego, 
Gdy przy witaniu obok starca stał dobrego, 
Ręki przecię zawściągnął, odłożył witanie, 
Aby go nie zmamiło jakie oszukanie. 
Skoro zaś nieomylnej doszedł wiadomości, 
Iż to Rugier u świata sławny z swych dzielności, 
Rugier, co męstwo, ludzkość przeplatuje cnotą, 
Porywa się i z wielką ściska go ochotą. O, jako znowu został u Rynalda wziętem, 
Gdy usłyszał, iż krztem jest odrodzony świętem! 
Przypada, raz źrzenice, raz usta całuje, 
Łzy wylewa, rękami szyję opasuje, 
Ofiarując mu ludzkość i chęć swoję wszędy, 
Rad, iż brzydkie opuścił Makonowe błędy. 
Dalej u pustelnika co się z niemi działo, 
W inszej pieśni pióro wam będzie powiedało. 
Koniec pieśni czterdziestej trzeciej. 
XLIV. 
Pieśń czterdziesta czwarta Argument Rugierowi swą siostrę Rynald obiecuje, 
Potem do Marsyliej z niem się wyprawuje. 
Astolf z dymem Bizertę posławszy w obłoki I hojne afryckiej krwie wylawszy potoki, 
Jedzie z niemi do Karła, ten za dzielne cnoty Dał na ich skronie wieniec tryumfalny złoty. 
Rugier zabić Leona bieży rozgniewany, 
Któremu ślubił córkę Amon zawołany. 
Allegorye W tej czterdziestej czwartej pieśni snadno uważysz, jako w sercach, szczerą miłością zapalonych, wiele ostatnia robi desperacya, Rugier przykładem, który wielką w zamysłach swoich przez spólną z Leonem miłość widząc przeszkodę, jedzie go odważony zabić. 
Leon, iż nieporównane męstwo upodobawszy sobie Rugierowe, lubo to hojne w wojskach jego krwie uczynił rozlanie, zakochał się w niem niewymownie. 
Tak cnota, która w animuszach prawdziwie szlacheckich mieszkać zwykła, i w nieprzyjaciołach naszych podobać się musi. . 
Skład pierwszy Częściej w biednych chałupkach i w domach ubogich, 
W utrapieniach żałosnych i przygodach srogich Wiążą się szczere piersi przyjaźnią prawdziwą, 
Niż w zamkach wielkich miedzy zazdrością złośliwą, 
Gdzie pełno figlów, obłud, łakomstwa, chytrości, 
Gdzie zgasły piękne cnoty, wierne życzliwości, 
Kędy, jeślić kto serce chce otwierać swoje, 
Nie wierz: zawsze zdrad pełne wyniosłe pokoje. Stąd ono jest, iż miedzy królami umowy Spólne często śmierć, często swar rodzą gotowy. 
Bo jako wiele razy książęta panowie W poprzysiężonem spólnie nie stanęli słowie! 
Aza raz monarchowie ligi czynią swoje Dziś, a jutro nieszczęsne toczą z sobą boje? 
Czemuż myśl chytra z twarzą piękną się nie zgadza, 
A mowę, wrzkomo szczerą, serce sztuczne zdradza? Tacy, iż się w serdecznej mało co kochają Przyjaźni, nie dziw: skarby barziej poważają I lub o wielkich sprawach sekretne ich mowy, 
Lub przy trunku weselnem zagrzewają głowy, 
Po staremu jakiejsi pełni nieufności, 
Język miód leje, wewnątrz niemasz uprzejmości. 
Szczęśliwe niższe duchy, co serce jednakie Mogą mieć bez przysady na szczęście wszelakie. Świeży przykład: w ubogiej chałupce mąż boży Mocniej, niż najduższemi miłością powrozy Piersi tych pokrępował, którzy w pańskiem dworze Schowani, trudno mieli kochać się w pokorze. 
Co więtsza, do skonania trwali ostatniego W tem węźle, którem twardo ściśnieni od niego, 
I serca ich, skoro jad przykry wyrzuciły Złej zazdrości, niż łabęć, bielsze wewnątrz były. Szczerze się obłapiają, szczerze się kochają W swoich przyjaźniach wszyscy, bo prawdziwe mają. 
Pochlebstwo z farbowaną twarzą ustępuje, 
Zmyślonego nic niemasz, wstyd prawdy pilnuje. 
Niewinnością się szczycą, przeszłe odpuszczają Winy i w niepamięci gniewy umarzają, 
Tak, jakoby pod jedną wątrobą leżeli, 
Albo jednego ojca, jednę matkę mieli. Ale nad inszych wszystkich pan z Alby szanuje Rugiera, chęć oświadcza, ludzkość pokazuje, Wiedział o jego męstwie, świadom beł dzielności, 
Doznał w ścisłych z niem szrankach serca i śmiałości. 
Potem po spólnej zgodzie, gdy jem do rozmowy Spólnej przyszło, piersi ich ogień ujął nowy, Lecz nade wszystko stąd mu jest obowiązany, 
Iż znak przyjaźni jego wziął niespodziewany W ten czas, gdy Ryciardyna wybawił młodego, 
Co skrępowany czekał ognia gwałtownego, 
Iż z najpiękniejszą dziewką króla z Hiszpaniej Lubej zażywał kilka dni ceremoniej, Znowu, kiedy książęcia Bowa dwu serdecznych Odbił synów z okrutnych ręku niebezpiecznych, 
Których Sarracenowie złemu Maganzowi Za drogie poprzedali złoto, 
Bertolowi. Stąd snadno się domyśla, iż mu winien siła, 
I słusznie w jego sercu pamięć odnowiła Dziś znak przeszłych miłości, znowu go całuje, 
Narzeka na niedbalstwa swoje, utyskuje, 
Bo dawno za te dziwnie wielkie uczynności Mógł on też swoje jemu oświadczyć miłości. 
Zaczem, aby odpuścił, prosi, obiecuje Zdrowiem słuszną nagrodę, które mu daruje Tem ochotniej, im z więtszą patrzy dziś radością, 
Iż nowej wiary nową zapalił miłością Serce ku prawdziwemu Bogu. 
To gdy święty Słyszy starzec, weselem słodkiem jest ujęty I mówi, przystąpiwszy: Rynaldzie kochany, Twoja chęć niechaj, proszę, nie bierze odmiany. Wiedz, że jest niedaremna ta spólna ochota: Złączy ją pokrewności węzłem wielka cnota, Aby z zacnego obu domów pokolenia Jedna krew zawołana, jednego plemienia Wyszła na świat i dzieły tak go wspaniałemi Ozdobiła, jak Febus zwykł koły złotemi. Nie baśni to, wiedz pewnie: 
Bóg, co prorockiemi Duchy władnie, to mi dał wiedzieć przed inszemi. Pójdą jeden po drugiem, sławni u narodów, A który świata koniec, ten jest waszych rodów. Potem dalej nabożny starzec postępuje, 
Tysiąc pociech z złączenia tego obiecuje. 
Zaczem tak Alby pana poruszył dobrego, 
Iż Rugiera obiera wnet za pokrewnego, 
Siostrę mu obiecawszy. 
Chwali Orland śmiały Tę sprawę, cieszy się z niej Oliwier wspaniały. Przypadnie mówią na to sam Amon, a jego Chęci z Karłem Francya pomoże do tego. Tak w ten czas nic nie wątpiąc, wszyscy rozumieli, 
Bo iż Amon obiecał córkę, nie wiedzieli, 
Z pozwoleniem cesarskiem Konstantynowemu Synowi, co panował światu wschodowemu. 
Leon własne imię miał, kształtny, urodziwy, 
Przymioty go pięknemi los z nieba życzliwy Obdarzył. 
Ten o męstwie dziewczem mając wieści, 
Rozpalił się miłością na pierwsze powieści, Nie znając jej, jak żywo, tylko to wadziło Iż Amon kończyć nie chciał, pókiby nie było Rynalda, z którem o tej sprawie chciał koniecznie Mówić, bo go nad inszych miłował serdecznie. 
Zaczem taką odpowiedź zaraz dał posłowi, 
Że swemu zwierzywszy się tylko Rynaldowi, 
Do skutku przyprowadzi rzecz zaczętą snadnie, 
Nie wątpiąc, na tak miłą sprawę iż przypadnie. Rynald zaś, od swojego ojca oddalony, 
Nie wiedział, aby stwierdził Karzeł prośby ony. 
Tak z Orlandem zniózszy się, oraz i z inszemi, 
Którzy u stołu jedli wtenczas obiad z niemi, 
W małżeństwo Bradamantę piękną obiecuje Rugierowi, co go już uprzejmie miłuje. 
Bo i pustelnik tuszył, iż nie będzie temu Wyrokowi śmiał przeczyć Amon przedwiecznemu. To zamknąwszy, cały dzień aż do nocy blizkiej Zażywali uciesznych rozmów w celi nizkiej, 
Jakoby żadnej drogi przed sobą nie mieli, 
Choć wiatr pogodny, cichy, dzień jasny widzieli. 
Nakoniec ich szyprowie, co czasu żałują, 
Aby go nie tracili, kilkakroć wskazują. 
Ci żądaniu ich zaraz dosyć uczynili, 
Staruszka pożegnawszy, z skały pośpieszyli. Któremu za wzięty krzest najbarziej dziękuje Dobry Rugier i wdzięczność wszelką obiecuje, 
Prosząc, aby co jeno jeszcze może wiedzieć Trudnego w wierze, chciał mu na prędce powiedzieć. 
Tem czasem najmężniejszy Orland szablę jego I Hektorowę zbroję i konia dzielnego Wraca mu z tej, którą już zawarł z niem, miłości Dla cnoty, męstwa, wiary, wrodzonej ludzkości. Potem błogosławieństwo wziąwszy, w łódź wsiadają I żagle rozpostarte Zefirom podają. 
Ta leci, gdy jasne dni służą, rozpędzona, 
Woda się wkoło pieni, wiosły poruszona, 
I w marsylijskiem porcie za pięknej pogody Stanowi się, przebywszy ciche morskie brody. 
Niech tu będą i czasu niech czekają tego, 
Aż przyprowadzę do nich Astolfa zacnego. Ten, jak prędko usłyszał, iż Orland serdeczny Pojedynek z królami wygrał niebezpieczny, 
Tuszy, że trwóg nie będzie więcej żadnych miała Francya od Afryki, której się znać dała. 
Zaczem do swoich królestw pana nubijskiego Odesłać chce ze wszystkiem oraz wojskiem jego Tą drogą, jaką sam szedł, kiedy wyniesionej Bizercie rogów przytrzeć chciał w krainie onej. Armatę, co nią zwalczył na morzu pogany, 
Skoro odesłał po zad Dudon zawołany, 
Jak się prędko Maurowie ruszyli, cud nowy Obrócił zaś pręciuchno w chróścik gałęziowy, Znowu się wielkie, małe łodzie przemieniają W rózgi pierwsze i wierzchem wód morskich pływają. 
Te wiatr pod same bystry porwawszy obłoki, 
Tak zgubił, iż ich żadne nie mogły dość wzroki. Kto pieszo, kto na koniu z afrykańskich brzegów Ku Nubiej odjeżdża, do pierwszych noclegów. 
Grof Synapowi dzięki sam niewymówione Czyni, ofiarując mu zdrowie odważone, 
Że w osobie swej własnej z całą państwa swego Potęgą w ten kąt przybeł na żądanie jego. 
Potem w pęcherzu dziwnem daje mu zamkniony Auster przykry, gniewliwy, okrutny, szalony. Daje wiatr od południa, co z taką wściekłością Wychodzi, że najsroższy wicher nawałnością Nigdy barziej nie miece morską, kiedy wały Raz piekła, drugi nieba dosięgać się zdały, 
Bo tak suchemi władnie szaleniec piaskami, 
Iż twarz słońca zasłaniać zwykł jasną z gwiazdami, 
Upomniawszy wprzód, aby gdy przyjdzie do swego Państwa, wypuścił go zaś z woru skórzanego. Skoro pod Atlantowy wierzch przyszli wysoki, 
Pisze Turpin, iż konie ich bez wszelkiej zwłoki Znowu postać twardych skał pierwszą wzięły na się, 
A ci pieszo, jak przyszli, musieli iść zasię. 
Ale już czas, aby grof nawiedził Francyą, 
Opatrzywszy żywnością, ludźmi Barbaryą, To jak prędko uczynił, hipogryfa swego Osiodłał i we mgnieniu oka wsiadł na niego. Leci do Sardyniej w niedościgłem biegu, 
Potem na krzywem stanął pod Korsyką brzegu. 
Stamtąd nad samem morzem rozciągnione skrzydła Trzymając, w lewą rękę kieruje wędzidła I do Prowincyej się bogatej udaje, 
Afrykańskie za morzem precz opuszcza kraje. 
Tam, dawną rajskich dziwów pamięcią ujęty, 
To czyni z hipogryfem, co Jan kazał święty. Kazał ewangielista, 
Jan błogosławiony, 
Aby skoro przyjedzie w te zamorskie strony, 
Siodła nań więcej nie kładł, nie bódł ostrogami, 
Nie krępował dzikiego pysku munsztukami, 
Lecz mu raczej wolność dał, bo też i róg jego Już beł w pierwszem niebie dźwięk stracił głosu swego I nie jeno ochrypiał, ale jakie dziwy! Zgubił cale w królestwie luny grzmot straszliwy. Do Marsyliej Astolf gdy przybył szczęśliwy, 
Wita Orlanda, z którem Oliwier szedziwy I pan z Montalby siedział, z boku zaś prawego Wita Sobryna, wita Rugiera dobrego. 
Tem świeże wspominanie Brandmartowej śmierci Świeżą żałością smutne serce bodzie, wierci, Nie mogą być minuty godziny weseli, 
Choć przyczynę wesela słuszną z zwycięstw mieli. Już też miał z Sycyliej i Karzeł nowiny, 
Iż dwom ucięto królom szyje z ich przyczyny, 
Trzeci dyszał w więzieniu, 
Brandymart zabity, 
Rugier się okrzcił, cnotą, męstwem znakomity. 
Rad dziwnie, sercem objąć nie może nadzieje, 
Nowa wieść nową wdzięczność przez piersi mu leje, Widzi, że już ramiona są wolniejsze jego Od ciężaru, co ledwie nie przygniótł samego. Zaczem, aby nagrodę słuszną nagotował Tem, których serdecznością państw wątłych ratował, 
Co wyborniejszej zaraz szlachcie rozkazuje Zajechać jem, gdzie Sonna wiry swe prostuje. 
Sam za murem z książęty, z królmi przedniejszemi, 
Z cesarzową i z syny czekał dorosłemi, Nadobniusieńkich dziewek kompania była Tak wdzięczna, iż świat na kształt słońca weseliła. Wprzód Karzeł dziękuje jem, gdy się przybliżyli, 
Potem drudzy powinni ścisło obłapili, Szlachta najmężniejszego grabię wysławiają I wdzięczności rozmajtej jawny znak działają. 
Krzyk pieśni o Mongranie i o Górze jasnej Powtarza lud, co w kupie obok idzie ciasnej. 
Przez Orlanda, 
Rynalda i przez Oliwiera Poznawa wielki Karzeł dobrego Rugiera. Ci mu wiadomość dali, iż syn jest onego Rugiera z Rysy, sobie co nie miał równego, Jeżeli go on wydał, jeśli się wyrodził, 
Nasze pułki rozsądzą, we krwi których brodził. 
Tem czasem nierozdzielnej kompaniej sobie Pomagają wspaniałe bojowniczki obie, Marfiza brata ściska, obłapia, całuje, 
Bradamanta chęć wzrokiem lubem ukazuje. Kazał znowu wsieść na koń cesarz Rugierowi, 
Bo beł wyskoczył przeciw z siodła cesarzowi, 
I chce, aby ten obok jechał z niem koniecznie, 
Którego wielce waży, miłuje serdecznie. 
Wiedział już, iż krzest przyjął i w Trójcy jednego Wyznawa z niemi wespół Boga prawdziwego, O tem i inszych sprawach zaraz powiedzieli Trzech bohatyrów, skoro cesarza ujźrzeli. Z wielką pompą na zad się do miasta wracają, 
Różne tryumfy czyniąc, z różnych sztuk strzelają. 
Ulice suknem cienkiem wszystkie położono, 
Wszystkie pałace drogiem obiciem upstrzono. 
Deszcz wieńców wonnych z góry na zwycięzcę spada, 
Nowy akademia wesoła rym składa, Panny z ganków i z okien, kosztownie przybrane, 
Ciskały pełną ręką kwiecia farbowane. We wszystkich kątach nowe arki poczyniono, Tu zdobyczy pogańskie droższe zawieszono, 
Tam ogień, co Bizertę psował, malowany, 
Owdzie szturmy i w mieście lud pomordowany. 
Na teatrach fochy są dziwne, niezliczone, 
Gdzie błaznowie swe figle robią ucieszone. 
Po kamieniach i w każdem wyryto kościele: Taką cesarstwa mają cześć wybawiciele. Przy dźwięku krzykliwych trąb i różnej muzyki Więźniów smutnych z podbitej wiedziono Afryki, Pospólstwo proste między wyniosłemi śmiechy Ledwo zwyczajne w piersiach może mieć oddechy. 
Potem do pałaców zsiadł cesarz wynieślejszych I wziął książąt z rycerstwa swego wyborniejszych, 
Gdzie dni kilka wszystka z niem kompania była, 
Gonitwami, tańcami, winem się cieszyła. Tem czasem kiedy Amon siedział z przyjacioły U cesarza pod onę dobrą myśl, wesoły, 
Rynald przystąpiwszy się, cicho rzekł do niego, 
Iż przy bytności grabie i markieza swego Bradamantę obiecał z chęcią Rugierowi, 
Co było i samemu miło Orlandowi, Bo na krew zacną patrząc, męstwo, ludzkość, siły, 
Słusznie się jego zdania z niem na to zgodziły. Obruszył się wnet Amon, że bez wolej jego Śmiał siostrę swą wydawać za nieznajomego, 
Gdyż on już postanowił i w głowie uradził, 
Aby w cesarskiem krześle prędko ją posadził, 
Za Konstantynowego wydawszy ją syna. 
Rugier bez państw szerokich gołota, chudzina, 
Namniej mu się podobać nie może, bo cnota Z szlachectwem mało waży, kiedy niemasz złota. Potem skoro i matka te wieści przejęła, 
Uszczypliwemi słowy syna łając, klęła, Jawnie przeciwko temu jest, przeszkadza, broni, 
Płacze, z gniewu pierś bije, wrzeszcząc, łamie dłoni I wszystkiemi się na to usadza siłami Do Leona ją z jego wyprawić posłami. 
Uparł się dobry Rynald w przeciwnem sposobie, 
Nie chce z płochych słów puścić niesławy po sobie. Beatryce serdecznej dziewki zawołała, 
Tusząc, iż na jej wolą przypaść będzie chciała. 
Radzi, aby śmierć raczej nagłą ulubiła, 
A ubogiego żoną rycerza nie była. 
Bo jeśli słuchać będzie Rynaldowej rady, 
Przed wszystkiemi jej zaraz zaprze się sąsiady, Gdyż snadno przyłożywszy śmiałości i chcenia, 
Ujdzie tego swej głupiej braciej niewolenia. Słucha wspaniała dziewka i na słowa ony Nie śmie matce namniejszej, biedna, dać obrony, Ma ją w takiej powadze, w takiej uczciwości, 
Iż przykrej woli zażyć, milcząc, cierpliwości. 
Raz jej bojaźń i blady strach mowę hamuje, 
Raz rumiany wstyd piękne jagody farbuje. 
Co czynić w ścisłem razie, nie wie, utrapiona: 
Miłość serce przenika sroga, niezmyślona. I przyznać i zaprzeć się o, jako rzecz sroga! Tak, nic nie mówiąc, wzdycha nędznica uboga. 
Ale skoro odeszła, w płaczu hojnem tonie, 
Twarz tłucze, z włosów złotych swe odziera skronie. 
Rada, iż nikt nie widzi, dziewka, upłakana Teskni, trętwieje, stęka, smutna, skłopotana. 
Potem na żałośliwe głosy rozwięzuje Język i na nieszczęście swoje tak styskuje: Niestetyż, mamże ja chcieć, czego zakazuje Z ojcem matka, która mię nad zdrowie miłuje? Takli to w lekkiej, nędzna, będę miała cenie Najkochańszych rodziców i wolą i chcenie? Któryż grzech cięższy może być i cięższa wina, Jako, gdy tych nie słucha mdła, licha dziewczyna, Co ją w swej władzej mają? 
Aza to być może, Abym drogiej czystości oszukała stróże, Męża sobie obrawszy sama? 
Więc czy będzie Tej wagi zaś pobożność, iż mię w kres przywiedzie Srogiej śmierci, jeśli cię, 
Rugierze kochany, Opuszczę, coś mi w piersiach pierwsze zadał rany? Takli dla macierzyńskiej winnej uczciwości Oddam się, niefortunna, niewdzięcznej miłości? Czy tą wzgardziwszy, ciebie będę po staremu Miłować i kochana, dam się kochanemu? Wiem ci ja, co mam czynić, jakiej powinności Przeciwko rodzicielskiej zażywać miłości, Ale cóż potem: rzecz jest niepodobna, aby Mocną miłość zwyciężyć miał mój rozum słaby, Ta niem władnie, niestetyż, ta niem rozkazuje, Ta wnętrzem rozpalonem, jako chce, kieruje. Nie wiem sama o sobie, wszystkie me nadzieje W Rugierze, po niem serce teskni, wzdycha, mdleje. Choć córka Beatryki jestem i Amona, A przecię od miłości jestem zwyciężona, Którą jeślibym grzechem jawnem obraziła I gwałt jej najwdzięczniejszem prawom uczyniła, Kto mię z ręku wybawi swą przyczyną mściwych, Kto w karaniach ratuje srogich, zapalczywych? Bo czyjeż, gdy się gniewa, wymówki przymuje? Co żywo winy u niej garłem okupuje. O, jakom z dawnych czasów o to się starała, Abym chrześcijaninem Rugiera widziała! Nakoniec dokazawszy z kłopotem wszystkiego, Niestetyż, cóż mam dzisia za pożytek z tego? Tak słodkie plastry pszczoła robiąc pracowita, Głodem schnie w swych bogactwach, łacna i niesyta. Próżno, jeśli już męża wziąć inszego muszę, Wyleję raczej biedną przez srogą śmierć duszę. Wyleję, lecz któż będzie karać mię chciał, srogi, I rzecze, iż uchybiam przystojności drogi, Matki swej nie słuchając, kiedy słucham brata, Któremu późne nazbyt nie ujęły lata Z rozsądkiem roztropności, rozumu bystrego? Nadto też wolą widzę i Orlanda mego. Kto nie wie, iż tych obu barziej świat szanuje, Niż inszą krew, co w mojem domu się najduje? Jeśli ci są przedniejszy i na wszystkie kraje Słusznie wieść nieśmiertelna dzieła ich podaje, Jeśli ich ludzkość, męstwo, serce znamienite Zwycięża złej zazdrości strzały jadowite, Czemuż ich słuchać nie mam wszak są bracia moi Zwłaszcza gdy w ojcu miłość ojcowska się dwoi? Będę słuchać: 
Rynald mię szczerze Rugierowi Dał, wątpliwie obiecał ociec Greczynowi. Tak najpiękniejsza dziewka troską się dręczyła I z obudwu obfite łzy źrzenic toczyła. 
Ale i Rugier niemniej wzdycha, lamentuje, 
Skoro w mieście przykrych się nowin dowiaduje, Fortunę klnie przeciwną, co małżonkę jego Wydziera i skarbu go zbawia jedynego. Jeśliś mówi z bogactwy królestw mi nie dała, Niesłusznie najwdzięczniejszą dziewkę będziesz brała! Niesłusznie, o przeklęta, bo zaż moje cnoty, Które dała natura z wrodzonej ochoty, Zaż prace ustawiczne, serce niestrwożone, Umysł wspaniały, męstwo, królom poświęcone, Nie godne lepszej dobrze od ciebie nagrody Za trudy, koszty, rany i podjęte szkody? Godne, po trzykroć godne, lecz ja nie dbam o to, Jeno mi dziewki nie bierz kochańszej nad złoto! Niech mię głupie pospólstwo sądzi, żem ubogi, Trzykroć głupie pospólstwo, co jeno skarb drogi Waży wielce i kruszcom świetnem się dziwuje, Na nie we dnie i w nocy zarabia, pracuje, Cnotę ganiąc, na którą często potwarz kładzie Język brzydki, w piekielnem omoczywszy jadzie. Nic to: u mnie ta będzie po staremu w cenie, Choć ty odymiesz gwałtem swój dar, dobre mienie. Tak rzekł Rugier strapiony, potem żalów skraca, 
Do Amona, jakby z niem beł, mowę obraca: Jeśliś tak postanowił, jeśliś tak uradził, Abyś swą Leonowi córkę zaprowadził, Rok mi wolny daj, proszę, a ja obiecuję, Iż i syna z cesarstwa i ojca wyzuję, Potem, kiedy obudwom wezmę ich korony, Przyzwól, abym córki twej mąż beł ulubiony. Tu przestał dobry Rugier i zaś się frasuje, 
Bo stąd ostatnią zgubę swoję upatruje. 
Myśli: Co będę czynił, jeśli Rynaldowa Chybi mię obietnica albo Orlandowa, Którą przy świątobliwem starcu uczynili, Przy markiezu, 
Sobrynie, gdyśmy wespół byli? Cóż uczynię? 
Ścierpieć mam despekt nieprzełkniony, Czy poniosę na pomstę żywot odważony? Niestetyż, co uczynię? 
Jaż niespodziewanej Mam krzywdy mścić, dobywszy szable niebłaganej? Czyli lekką uwagę niedbalstwem pokryję, A w kącie kędy siedząc, twarz łzami umyję? Bo choćbym zdrowia zbawił starca upornego, Choćbym do szczętu wszystek dom wyniszczył jego, Tem słabo nasycą się moje rozgniewania, Raczej do ostatniego przypędzą skonania. Ta chęć zawsze, to było uprzejme staranie, Abym u pięknej dziewki miłość i kochanie Zyskał, ale nie gniewy, lecz jeśli takiego Co zrobię lub to ojcu lubo braciej złego, Azażby tu niesłuszną okazyą miała, Aby mię nienawiściom i gniewom w moc dała? Cóż mam czynić, dla Boga: cierpieć czy żywota Dla najnieszczęśliwszego pozbędę kłopota? Pozbędę, ale pierwej szyję Leonowi Utnę, co przyczynę dał mojemu żalowi, Odmieniwszy w serdeczną boleść me pociechy Swemi nad wszelką moję nadzieję pośpiechy. Nu, nic to: nigdy więcej krwie nie rozlewali Grekowie, gdy dziesięć lat Trojej dobywali, Nie dał śmierci Pirtous Centaurom tak wiele, Jako ich siła z synem ojcu mój gniew ściele! Prawdaż to, najwdzięczniejsza Bradamanto moja, Iż mi rozkoszy bierzesz i zajrzysz pokoja? Prawdaż to, iż Rugiera już opuszczasz swego Dla Greczyna wszyscy są takowi chytrego? Niech tak będzie, zgadzaj się z ojcem, z matką twoją, Co mi cię, złota duszo, biorą złością swoją, Niech ci się tak zda, lepiej iż za cesarskiego Iść syna, niż być żoną rycerza dzielnego. Ale podobnaż to rzecz, aby twoje cnoty, Męstwo, dzielność królewski zwalczyć miał sceptr złoty? Podobnaż rzecz, aby twój umysł wyniesiony Cesarskie zwyciężyły tytuły, korony, Tak, iż dla nich przysięgi wyszpocisz na nice, Wiarę złamiesz, w pośmiech dasz klątwy, obietnice I nie zostaniesz raczej ojcu upornemu Uporną, 
Rugierowi oddawszy się twemu? Te słowa mówiąc Rugier nieszczęsny sam w sobie, 
W niebie łzami zalane trzymał oczy obie, A gdy je zaś powtarzał głosem, a swojego Świadków wzywał skał niemych żalu nieznośnego, 
Trafunkiem usłyszał ktoś i smutne nowiny Do smutniejszej, zmarszczywszy czoło, niósł dziewczyny, 
Którą nie tak bolały własne utrapienia, 
Jak jego żal, skoro jej przyszedł do wiedzenia. Lecz ze wszystkich skarg, które od posła słyszała, 
Ta jej piersi nabarziej biedne przerażała, 
Iż niepotrzebnie Rugier rozumiał i sądził, 
Aby Leon jej sercem barziej, niż on, rządził. 
Tak z głowy chorej próżne chcąc wybić mniemania, 
Uśmierzyć żal, umorzyć przykre narzekania, 
Jednę do niego z swoich posyła kochanych, 
Co mu tajemnic powie rzecz niezrozumianych. Takie było poselstwo: Rugierze serdeczny, Skoro szczerych zapałów węzeł z tobą wieczny Ścisnął mię, w tem bez odmian, ufaj mojej cnocie, Pragnęłam na inszy świat iść po tem żywocie, Lubo miłość łaskawa lub będzie gniewliwa, Lub fortuna pochlebi lub mi, zapalczywa, Pogrozi, chcąc być skałą, której nie poruszą Srogie wały z wichrami, choć się o nię kuszą. Cale całem ja serce w moc twoję oddała, Szczerze, wątpienia nie miej, tobie przysięgała, Nie Grecyej książęciu, któremu, iż wiary Nie dotrzymam, niech ociec nie ma za złe stary. Któż taki, coby wolną myśl i chęci moje Zniewoliwszy, podbić chciał w posłuszeństwo swoje? Tobie, drogi Rugierze, żadnych nie potrzeba Czynić szturmów: 
Bóg ci je, sam Bóg podał z nieba! Do nieprzebitych murów nie puszczaj piechoty: Z dobrowolnej ja chcę być żoną twą ochoty. Niemasz bogactw na świecie takich i godności, Któreby wydrzeć śmiały mnie twoje miłości. Fraszka sceptr, fraszka drogie cesarskie korony: Ja z tobą prowadzić chcę żywot zjednoczony. Te rzeczy choć pospólstwo waży, lecz ty w takie Nie wdawaj mię mniemania, proszę, ladajakie. Nie da tam nowej twarzy serce ryć nikomu, Gdzie chce, abyś sam mieszkał, jak w swem własnem domu, A gdzie w pośrzodku samem jesteś wykowany Tak znacznie, iż cię żadne nie zetrą odmiany, Tem pewniej, im twardsze są i nie z wosku moje Piersi, wie Miłość: strzały złamała w nich swoje. Zaczem już się też kusić podomno nie będzie! Śmierć mię stawiać w obłudnem lekkich dziewek rzędzie. Wiesz, iż dyament z stalą drugich nie przymuje Herbów, skoro pierwsze wziął i wyrżnione czuje, I raczej się rozpada, a nigdy inszego Rzezania nie pozwala tam, gdzie znak pierwszego. Nie jest od tych me serce różniejsze w stałości: Jednej przyjaźni pragnie, jednej chce miłości, Rychlej na sztuki miłość pokruszy go drobne, Niż uczyni na nowe zapały sposobne. Tak niefortunna dziewka do niego wskazała, 
Aby w nieszczęsnem sercu żale hamowała, 
I nie bez skutku, bo moc miały taką słowa, 
Iż otrzeźwiała nieco skłopotana głowa. 
Skąd kiedy beł weselszy wieczora onego, 
Znowu zażywa smutku tęgiego, przykrego, 
Bo te, co już w porcie być nadzieje się zdały, 
Wichry zaś na głębokie morze wnet porwały Tem sposobem, iż dziewka biedna się starała Rozmajcie, jakby przy swych zamysłach została, 
Nakoniec zwykłą śmiałość wziąwszy, bez wszelkiego Względu do Karła zaraz z gniewem szła wielkiego I mówi: Jeślim z całą powolnością swoją Pragnęła zawsze służyć tobie z bracią moją, Jeślim uprzejmie o to zawsze się starała, Abym twoję królewską łaskę pozyskała, Chciej, królu i panie mój, dzisia prośbę moję Przyjąć jednę i zwykłą oświadcz łaskę twoję. Słuszna jest, jeno ty wprzód, nim wyrzekę słowo, Ślubuj, iż wszystko mam mieć od ciebie gotowo. Cnoty twoje, serdeczna dziewko, i dzielności Dawno moje ujęły serce i wnętrzności Mówi Karzeł żądania weźmiesz skutek swego, Chociabyś której chciała części państwa mego. Mam to już rzekła z pańskiej twej szczodrobliwości. Tego pragnę, aby ten, co węzłem miłości Małżeńskiej ośmieli się ze mną być ściśniony, Do pojedynku na plac wychodził przestrony I ukazał lub szablą lub grotem stalonem, Że mię męstwem, wygrali, kupił doświadczonem. Jeśli też moją bronią będzie uśmierzony, Niech sobie w inszych krajach słabszej szuka żony. Godne sił twoich rzekł zaś Karzeł to żądanie, O najwspanialsza dziewko, przypadam ja na nie. Bądź dobrej myśli, bo twe chęci się zgadzają Z mojem chceniem i dziwnie mi się podobają. 
Ta ich rozmowa spólna nie w pokoju była, 
Zaczem uszy zarazem wielu napełniła, Nakoniec sam ją Amon słyszy dnia onego, 
Gryzie się, żalu żenie udziela przykrego. Oboje równem gniewem haniebnie pałają, 
Oboje na swą córkę zębami ściskają, 
Widząc dobrze, iż te jej prośby i żądania Te na srogą kopią groźne wyzywania Dają znać, że nie myśli syna cesarskiego Mężem mieć, ale raczej Rugiera swojego. 
Więc żeby zamysłowi temu przeszkodzili, 
Gwałtem ją do fortece jednej wprowadzili. Tę niedawno darował Karzeł Amonowi, 
Przyległą od Karkason Perpinianowi, Nad samem brzegiem morskiem wyniesiona stała, 
Mocna i niedobyta wszystkiem się być zdała. 
Tam ją chował w uczciwem więzieniu, niebogę, 
Myśląc, dzień upatrzywszy, odesłać ją w drogę Na wschód słońca, aby tak z chęci lub z niechęci Wziąwszy Leona, 
Rugier wypadł jej z pamięci. Najutrapieńsza dziewka, jako się stawiła Zawsze mężną w potrzebach, tak tu skromną była, Słucha wolej rodziców, na zamku zostaje, 
Rozkazaniu wygadza, w moc się jem podaje. 
Jednak tysiąc więzienia, tysiąc śmierci woli Podjąć, niż Leonowi być kiedy po woli. 
Miłe jej dla Rugiera męki, katowania, 
Byle do ostatniego z niem była skonania. A serdeczny zaś Rynald, skoro postrzegł tego, 
Iż Amon ukradkiem skrył kędyś siostrę jego, 
Wstydzi się, nie śmie patrzyć w oczy Rugierowi, 
Wolne wodze przykremu wypuszcza żalowi, 
Gada, łaje, na ojca swego utyskuje, 
Ani się w powinności swej synowskiej czuje, Cóż potem: ociec mało dba na słowa ony, 
Sam swą córką rządzić chce, do Greka skłoniony. Niemniej Rugier blednieje, boi się chudzina, 
Aby go nie minęła kochana dziewczyna, Widzi, iż na swych żądzach nigdy nie utyje, 
Póki Leon na świecie jest i póki żyje. 
Tak milczkiem postanowia, w sercu nieszczęśliwy, 
Aby w niem prędko pomsty miecz utopił chciwy I wydarł, jeśli szczęście pomoże dzielności, 
Uciąwszy łby obiema, królewskie ich włości. Zbroję, która niekiedyś była Hektorowa, 
A tych późniejszych czasów zaś Mandrykardowa, 
Wdział i osiodłał zaraz Frontyna dobrego. 
Znak tylko herbu mieni: w pół puklerza swego Nie chce orła mieć w polu jasnem, lazurowem, 
Aby go nie wydał gdzie w zamyśle surowem, Jednorożca w szarłatnej barwie na tarcz kładzie Białego, chcąc w najgęstszej znacznem być gromadzie. Wnet zaś sługę obiera z swych najwierniejszego, 
Rozkazawszy mu taić zamysłu skrytego, 
I aby nie powiadał przed człowiekiem żywem, 
Że z Rysy jest potomkiem Rugiera prawdziwem. 
Tak jedzie, 
Mossę i Ren minął precz głęboki, 
Austryą, z której w kraj wpadł węgierski szeroki, 
Potem opodal Istru prawem jedzie brzegiem, 
Aż u Białgrodu stanął, spracowany biegiem, Gdzie Sawa w Dunaj wpada, ten z nią zjednoczony Hardszem nurtem zalewa brzeg nad morzem słony. 
Widzi wojska cesarskie wielkie pod znakami, 
Widzi pstremi okryte pola namiotami. 
Sam tam leżał Konstantyn i miasta mocnego Dobywał, przez Bulgary niedawno wziętego, Najwyborniejszej młodzi greckiej kwiat miał z sobą, 
Z niemi Leon, cesarski syn, swoją osobą. I z Białogrodu i z gór, co są za murami, 
Które rzeka bystremi umywa nurtami, 
Bulgarowie do Sawy gwałtem wypadali, 
Aby z końmi dobytek mdlejszy napawali. 
Nie dopuszczał i prześcia Grek bronił serdecznie, 
Chcąc most co prędzej długi rozrzucić koniecznie. 
Oto gdy się wręcz siekli, srogie czyniąc rany, 
Nad spodziewanie Rugier przypadł zagniewany. Na Bulgara, tak Greków siła jest, jednego Czterech z wojska rachować może cesarskiego. 
Most na powiętszych łodziach mają przyprawiony, 
Na którem lewej dopaść usiłują strony. 
Tem czasem chytrą sztuką Leon się ukrada Od swych i w drugiem miejscu most na dole składa, 
Przechodzi, jako piorun, w najbystrzejszym skoku I pod Białogrodem się widzieć daje z boku Z wielką kupą wybornej jazdy i piechoty, 
Których świadom dzielności, odwag, męstwa, cnoty. 
Pod dwadzieścia tysięcy było w szyku onem, 
Do szturmów po drabinach na mury puszczonem. 
Cesarz, skoro Leona obaczył swojego Po drugiej stronie rzeki, u brzegu lewego, 
Most z mostem i łódź z łodzią łączy bez przeszkody, 
Potem z wojskiem przebywa swem głębokie brody. Watran, król Bulgaryej, roztropny, serdeczny, 
Wypadł z swemi, odbija raz zły, niebezpieczny I gdzie jest nieprzyjaciel gęsty, gdzie szturmuje, 
Sam się uwija, siecze, rannych posiłkuje. 
W tem razie otoczył go Leon z przedniejszemi. 
Konia skłół i gwałtem paść przymusił na ziemi, Ale gdy żadną miarą imać się nie daje, 
Stem szabel trup na placu przebity zostaje. Bulgarowie pozbywszy hetmana swojego, 
Zwątpili o wygranej, nie mogą przykrego Znieść zapędu w tak gęstej ludzi nawałności, 
Uciekają, a nowe strach czyni trudności. 
Rugier, co miedzy greckiem wojskiem beł wmieszany, 
Wielką w Bulgarach szkodę, srogie widząc rany, 
Mało myśli, pomoc dać biednem usiłuje, 
Gniewu przeciwko ojcu z synem nie hamuje. Zwarł podobnego wiatrom Frontyna w żartkości, 
Mija wszystkich, jako błysk, gdy wypadł z ciemności, 
Miedzy lud wpada, co krwią pola napojone Opuszczał i strachy z głów wybija jem płone. 
Sam okrutną kopią złożywszy, prostuje, 
Gdzie greckie więtszem gwałtem wojsko następuje, 
I tak, surowej grozy pełen, serce swoje Na krew ostrzy, najsroższe iż mu fraszka boje. Ujźrzał na samem czele wojska przebranego Rycerza, jako mu się zdał, doświadczonego, Nasuwień miał szarłatny, wkoło haftowany, 
A zasiadacz okrywał nogi, złotem tkany. 
Konstantynów siestrzeniec beł to ulubiony, Tego naprzód uderzył drzewem, rozpędzony: 
Puścił przedni i zadni blach, tarcz się rozpadła, 
Kopia na piądź tyłem przez piersi wypadła. To sprawiwszy, szable swej straszliwej dobywa I w co najbliższej kupie Greków się okrywa. 
Lecą jedna po drugiej głowy, z karków zdjęte, 
Ręce, nogi w krwi własnej topią się odcięte, Temu czoło rozczepił, a ten w pół przebity, 
Ślizkiemi świeci brzydko przez ranę jelity. 
Krew po piaskach pełnemi ciecze strumieniami, 
Pola się okrywają szerokie trupami. Nigdyście tak szkaradnych razów nie widali, 
Nigdyście o straszliwszych ranach nie słychali, 
Jakowe srogi Rugier, 
Rugier niebłagany Zadawał: ucieka lud niezahamowany, 
Twarz jem blednie, strach wznosi najeżone włosy, 
Wrzask, krzyk, huk, płacz, stękanie leci pod niebiosy. 
W mgnieniu oka pułki się wszystkie pomieszały I bez wstydu pierzchliwy tył pokazowały. Z wyniosłego pagórka Leon utroskany Widząc nieuleczone swych żołnierzów rany, 
Wzdycha, bojaźń niem trzęsie, ale myśli swoje Topi w Rugierze, przykre co świeżo wszczął boje I sam z przedniejszych mężów wojsko zniósł skupione, 
Namioty powywracał, hojną krwią zbroczone, 
Ani się może wstrzymać, nieporównanego Aby nie miał sam w sobie męstwa chwalić jego. Zna po herbie, po szacie drogo haftowanej, 
Po najświetniejszej zbroi, jasno hecowanej, 
Że nie jest Bulgarczykiem, choć Bulgarom daje Dziwną pomoc, w opiekę swą wziąwszy ich kraje. 
Mniema, iż anioł z nieba bez chyby zesłany, 
Aby greckich złości grzech przezeń beł skarany, 
Nieludzką widząc jego moc, nieludzkie siły, 
Co w mgnieniu oka ziemię krwią, mózgiem skropiły. I jako młodzian grzeczny, serca wyniosłego, 
Kochać się w niem poczyna z tych dzielności iego, Już nie życzy, aby nań czyja broń spaść miała I obrazić w urodzie kształtnej choć kęs ciała. 
Raczej swych na to miejsce kilku stracić woli: 
Tak go krzywda w nieznanem bohatyrze boli, 
Krzywda, jak własna swoja, nie dziw: cnota budzi Miłość gorącą prędko w sercach wielkich ludzi. Tak utrapione dziecko, które z pieszczonego Łona gwałtem wypchniono dla płaczu częstego, 
Nie skarży się przed bracią starszą i siostrami, 
Matkę raczej biednemi ściska ręczynami, Ta zasię cichem tkniona w pół serca wzdychaniem, 
Do piersi go przyciska z lubem całowaniem, 
Gniew uśmierza i pierwszej nie chce pomnieć winy Najsmutniejszej, co za grzech żałuje, dzieciny. Lecz jeśli z dusze Leon Rugiera miłuje, 
Jeśli moc jego chwali, siłom się dziwuje, 
Przeciwnem on sposobem pragnie śmierci jego, 
Pragnie nasycić głody serca zajadłego. 
Biega tam, sam, a w ręku kręci miecz gotowy, 
Którem go własnej myśli wnet pozbawić głowy. 
Pyta u wszystkich, gdzie jest, gdzie się skrył, gdzie swoje Lub namioty wojenne lubo ma pokoje. Ten zaś, aby lud jego w szcząt nie beł zrażony, 
Na odwrót trąbić każe, strachem nakarmiony, 
I do cesarza posłów prędko wyprawuje, 
Przez których o most wolny prosi i wskazuje Dla prędszej niedobitków strwożonych przeprawy, 
Którem Mars żywot jeszcze zostawił łaskawy. 
Sam uchodzi ku rzece głębokiej przez pole, 
A konia w oba boki ostrogami kole. Siła ich poimano u mostu samego, 
Siła ich powpadało do wiru wściekłego, Topią się niebożęta na wielkiej głębinie, 
Z tysiąca ledwie jeden do brzegu wypłynie. 
Idą na dno, tych rzeka pożera straszliwa, 
Tych szabla Rugierowa ścina zapalczywa. 
Wloką więźniów do zamku gwałt białogrodzkiego Bulgarowie, weseli z zwycięstwa nowego. Skończyłaby się była bitwa dnia onego, 
Bo Bulgarowie króla straciwszy własnego, 
Słabszy się już być zdali, lecz mąż doświadczony, 
Co swój miał jednorożcem puklerz naznaczony, 
Fortunę jem pojednał przeciwną i swojem Męstwem sprawił, iż będą siedzieć za pokojem. 
Z wygranej nad mniemanie co żywo się cieszy I do Rugiera, chcąc go poznać, swój krok śpieszy. Ten mu się nizko kłania, ten słowy dziękuje, 
Ten rękę, a ten nogę schylony całuje. 
Każdy się rozumie być za najszczęśliwszego, 
Kto bliższy jest, kto może dotknąć szaty jego. 
Nie człowieka być sądzą, widząc niezrównaną Odwagę, dzielność, serce, moc niewytrzymaną. 
Proszą, wołają wszyscy, życzą tego sobie, 
Aby złotą koroną skronie okrył obie I na miejscu Watrana królem beł zmarłego, 
Wziąwszy w swą opiekę kraj państwa bulgarskiego. 
Ten się wymawia, małej dotąd życząc zwłoki, 
Póki z tę stronę trzyma Greków nurt głęboki, 
Póki nie wpadną za most w równiny przestrone, 
Do ucieczki bezpiecznej barziej sposobione, Bo odpoczynku nie chce swemu dać koniowi Aż szyję, jak umyślił, utnie Leonowi. Tysiąc mil dla tej samej ujechał przyczyny, 
Ta jedna chęć gnała go tu, nie zamysł iny. 
To rzekszy, odbiega ich i konia prostuje Na ślad, gdzie pierzchliwy tył Leon ukazuje, 
I leci, co ma siły, często bojcem swego Zwiera, choć dziwnie żartki, 
Frontyna dzielnego. 
Daleko już, daleko po zad zostawuje Giermka, a przecię o to nic się nie frasuje. Lecz nieleniwszy Leon śpieszy ku domowi, 
Ani zmordowanemu folguje koniowi. 
Przebiegszy most, który mu wolną drogę daje, 
Zrzuca go, a w ojczyste sam uchodzi kraje. 
Już też promienie zniżał Apollo wysokie, 
Chcąc je w Oceanowe łono skryć głębokie, 
Mrok padł, Rugier nie widzi domu w żadnej stronie, 
Gdzieby stał, choć rozświecał miesiąc pełny błonie. A iż miejsca nieświadom, umyślił noc całą Jeździć lub wielką drogą lubo ścieszką małą. 
Potem, kiedy już słońce wschodziło do góry, 
W prawej ręce opodal białe postrzegł mury Miasteczka pomniejszego i tam myśli swemu Frontynowi kęs wytchnąć upracowanemu, 
Na którem tak wiele mil ubiegł w przykre znoje, 
Odprawiwszy surowe po południu boje. Undziard od Konstantyna trzymał je bogaty, 
Dojrzałem już obciążon i wiekiem i laty, 
Z dusze go, 
Leon, z dusze sam cesarz miłował, Mocniejszych zamków w swojem dozorze pilnował. 
Więc i na przeszłą wojnę ludzi dał niemało Z ochotą tak, jako się panu jego zdało. 
Wjechał Rugier do miasta, dziwnie spracowany, 
I chce czekać, ażby świt wszedł nazajutrz rany. Chce czekać, lecz jak jego nieszczęście mieć chciało, 
Z Romaniej żołnierza w tenże dom przygnało, 
Który zaledwie z krwawej bitwy uszedł żywy, 
Gdy Bulgarom pomagał Rugier zapalczywy, Jeszcze drży, jeszcze włosy na łbie ma zjeżone, 
Jeszcze serce w niem skacze, strachem nakarmione. 
Zda mu się, iż za sobą widzi serdecznego Męża, co w tarczy źwierza miał jednorogiego. Pojźrzy z boku na puklerz biało malowany I poznawa wnet, że to rycerz niebłagany, 
Rycerz, co greckich ludzi wojska zbił zebrane, 
Wpadszy, gniewliwy, pędem na niespodziewane. 
I zaraz do pałacu biegł Undziardowego, 
Prosząc o wolny przystęp, do pana samego, Któremu co powiedział, w drugiej mieć będziecie Pieśni, jeśli nie teskniąc, słuchać mię zechcecie. 
Koniec pieśni czterdziestej czwartej. 
XLV. 
Pieśń czterdziesta piąta Argument Z oków Leon wybawia Rugiera dobrego, Bradamantę swą Rugier zwycięża za niego, 
Tarcz z zbroją pod znakami wziąwszy cesarskiemi, 
Aby herby sam siebie nie wydał własnemi. 
Potem koniecznie umrzeć biedny usiłuje: 
Tak go przeraża srogi żal, troska morduje. 
Małżeństwo rozerwać chce Marfiza zmówione I niesie na Leona serce zajątrzone. 
Allegorye W tej czterdziestej piątej pieśni masz osobliwy dwuch wielkich bohatyrów przykład, co szczerej cnoty ścisłem ujęci są węzłem, osobliwie w Rugierze, który lekarstwa na żal słuszny nie mogąc naleźć zdrowego, bo zwątpiwszy o Bradamancie swojej, garłem zapieczętować miłość umyślił prawdziwą, daje się widzieć, że między szczerze ukochanemi przyjacioły lekcej się żywot waży własny, niż miłość z prawdziwych cnót wszczętą, którego jednak żywota mężowie serdeczni wprzód tracić nie mają, aż wszystkich sprobowawszy środków do ustrzeżenia się niebezpiecznej desperacyej. 
Rugier, jeżeli uczynił dobrze albo źle, iż wiarę Leonowi słowem stwierdzoną przełożył nad miłość Bradamanty kochanej, snadno rozeznać możesz, te pieśni uważając. . 
Skład pierwszy Na niestatecznem kole szczęścia obłudnego Im kto wyszszej wzbije się, do wierzchu samego, 
Tem cięższe, upadszy zaś, zwykł miewać stłuczenie, 
O czem i same ledwo nie mówią kamienie. 
Zaż Polikrates, 
Krezus nie doświadczył tego, 
Zaż i Dyonizyus, mistrz z króla wielkiego, 
Nuż inszych aza mało, co we mgnieniu oka Z tronu do głębokiego nądz wpadli potoka? Przeciwnem zaś sposobem im kto jest zniżony Barziej od tego koła i biedą ściśniony, 
Tem prędzej obróci się z niem i żądze jego Do skutku przyprowadzi najfortunniejszego. 
Bo cóż za dziw, iż ten dziś kark pod jarzmo daje, 
Który wczora sceptrem swem chełznął ziemskie kraje? 
Wszak Maryusz, 
Serwius za czasów dawniejszych Ukazali to, a król Ludwik teraźniejszych. Król Ludwik krwią, z mem panem blizką zjednoczony, 
Na głowę pod Albinem świętem porażony, 
Jeno co z szyją nie zbył zdrowia nieszczęsnego, 
Na które nieprzyjaciel dawno czyhał jego. 
Nuż i Korwin Matyasz w więzieniu chowany, 
Aby mieczom katowskiem rano beł oddany. 
Cóż z tego: ten francuski osiadł stolec złoty, 
Ten królował dla wielkiej swojem Węgrom cnoty. Tysiącznemi gotówem dowieść przykładami, 
Które są objaśnione od wieków pismami, 
Iż stopa w stopę radość smutku naśladuje, 
Śmiech płaczem, wzdychanie się śmiechem przeplatuje. 
Głupi, kto w skarby ufa, w sceptr, w zwycięstwa swoje, 
Niezmierną osadziwszy swe strażą podwoje: 
Najdzie czas niefortuna, kiedy go ułowi I wydrze z dostojeństwem majestat królowi. Taką miał ufność w męstwie Rugier zawołany, 
Skoro zwyciężył greckie co przedniejsze pany, 
Tak o szczęściu rozumiał, o swej mocy siła, 
Iżby jej rzeźwia czerstwość nigdy nie pożyła Najwiętszych nieprzyjaciół jego, lub to zbrojny Będzie na koniu pragnął lub pieszo z niem wojny, Myśli miedzy tysiącmi nierozerwanemi Zabić ojca i syna rękami własnemi. Ale ta, co za pieniądz statku nie ma w sobie I w rozmajtem ten niższy świat rządzi sposobie, 
Prędko mu swojej władzej skutek oświadczyła, 
Macochą miasto własnej matki się stawiła. 
Bo go poznawszy rycerz, co uszedł z krwawego Pogromu, biegł zarazem wieczora onego Do pałacu i tejże powieda godziny Undziardowi wesołe, przyjemne nowiny. Wpadł powiada w ręce rycerz jednorogi, Co sam z naszemi wojski wszedł w bój przykry, srogi. Dajże Konstantynowi znać o tem twojemu, Aby go ludowi wziąć rozkazał zbrojnemu, Póki noc, póki z pracej niewypowiedzianej Twardo zaśnie, bo mocy jest nieporównanej. Wielką rzecz sprawisz, skoro w łyka podasz tego, Co królestwa obronił jeden bulgarskiego. Od tych, którzy cały dzień z bitwy uciekali I w mieście pierwszem z trudów, ranni, spoczywali, 
Już beł sam Undziard nieco doszedł wiadomości O Rugierowem męstwie, sercu i dzielności, Słyszał, iż swoją ręką rycerz odważony Zbiwszy wielu, ostatek pędził w różne strony, 
Białogrodu obronił, 
Bulgarom darował Zdrowie, jako ich prędko z boku posiłkował. Rad, iż sam dobrowolnie wpadł w sieć, nieszczęśliwy, 
Choć jej łowiec nie rzucał nań, korzyści chciwy, 
Wesele na swej twarzy jawne ukazuje, 
Ściska rycerza wdzięcznie, nowinę przymuje. 
Potem, kiedy beł we śnie Rugier utopiony, 
Cichusieńko posyła lud swój uzbrojony I wiąże bohatyra, na łożu śpiącego, 
Co podejrzenia nie miał o zdradzie żadnego. Niestetyż, własna go tarcz do więzienia daje, 
W którem, szerokie mając okowy, zostaje, Wzdycha, jęczy, gryzie się, łańcuchem ściśniony, 
Do wieże na samo dno głębokie spuszczony. 
Undziard, pełen otuchy, wesela, radości, 
Różnych na zawołany bankiet prosi gości. 
Potem do Konstantyna posztą wyprawuje I nowinę o zacnem więźniu oznajmuje. Już beł swoich wójsk cesarz zjednoczone mocy Drugiem mostem przez Sawę przeprowadził w nocy Do Beletyki, miasta Androfilowego. 
Beł to serdeczny młodzian, blizki krewny jego, 
Miał przy cesarskiem swój lud w bitwie nienadanej, 
Który miedzy inszemi ręki niebłaganej Doznał też Rugierowej w pierwszem zajuszeniu, 
Gdy jem ucinał ręce, głowy w ocemgnieniu. Tam opatrował stare i zwątlone mury I w wale zasypował zaniedbane dziury, 
Bojąc się, aby z wodzem Bulgarowie swojem Ostatka mu nie znieśli wojska krwawem bojem Z wodzem, którego siłom wielkiem się dziwuje I coraz, skąd jest, kto jest, wiedzieć usiłuje. 
Teraz zaś, jak usłyszał, iż w turmę wsadzony, 
Niezmierną jest radością wewnątrz zapalony. Pływa serce cesarskie w pociechach, iż swego Snadno nieprzyjaciela związał potężnego, Lekce waży Bulgarów, już się ich nie boi, 
Pełen rozkoszy nowej, śmiech z weselem dwoi, Tak więc na pojedynku tuszy wygrać sobie, 
Gdy już kto zdrajcy swemu utnie ręce obie. 
Nie może myślą objąć rozczętej nadzieje, 
Która mu w piersi radość z pociechami leje. Niemniej się Leon cieszy, niemniej i weseli, 
Słysząc od różnych wielu swoich przyjacieli, 
Iż do więzienia wzięto męża serdecznego, 
Który mu się w serce wkradł dla męstwa dziwnego, Chce się w niem kochać, myśli zniewolić go sobie Dobrodziejstwem i łaską swą w nieszczęsnej dobie. 
Nie zazdrości Rynalda, 
Orlanda Karłowi: 
Z tem każdemu chce zdołać nieprzyjacielowi. Ale zaś Teodora, której jedynego Syna na pierwszem wstępie boju straszliwego Zabił Rugier, wścieka się, od gniewu szaleje I nieuhamowane łzy, stroskana, leje. 
Do nóg się Konstantyna porzuca starego, 
Prosząc, aby jej więźnia dał nienawisnego, 
I tak hojnem zanadrze płaczem napełniła, 
Iżby złą do litości lwicę pobudziła. Woła: Cesarzu, panie i bracie kochany! Ja tę ziemię przyciskać chcę dotąd kolany, Póki mi nie darujesz tyrana srogiego, Co syna wczora zabił okrutny mojego. Nie mniemaj, żeby więtsza część nie należała Pomsty tobie: własna krew twoja się rozlała, Twój siestrzeniec wszak on beł, który w tej potrzebie Za twe zdrowie samego ofiarował siebie. Widzisz, jako i sam Bóg lituje naszego Żalu, zdrajcę podawszy do rąk przemierzłego, Tak więc niespodziewanie lepiem usidlony Mniejszy ptak traci wolność i świat ulubiony. Daruj że mi go, proszę, abym nasyciła Pomstą gniew i krew brzydką wzajem wytoczyła. Niech w Acheroncie syna mego cień znikomy Męką nieprzyjacielską wzrok cieszy widomy. Tak mówiąc, płacze, wzdycha, nogi mu całuje I smutne bólów przykrych znaki ukazuje. 
A choć to brat rękami kilka kroć swojemi Podnosił ją, ta znowu przyklęka na ziemi, 
Ani od nóg cesarskich oderwać się dała, 
Aż skutek pokropionej łzami prośby miała. 
Przypada na jej wolą, żalem przerażony, 
Rozkazuje, aby beł więzień przywiedziony. Ledwie nie w ocemgnieniu stawiono przed niego Męża, co jednorożca ma w tarczy białego, Ten go najokrutniejszej Teodorze daje, 
Co jadem niewymownem gniew jej serce kraje. 
Ta wziąwszy w rozdraźnionej głowie uradziła, 
Aby przez tysiąc żelaz nad niem się pastwiła. 
Lekkie jej ćwiertowania zdadzą się być męki: 
Pragnie go w różnych widzieć boleściach na wieki. I wnet na szyję łańcuch, na nogi okowy Wrzuciwszy, swój wylewa pierwszy jad surowy. 
Potem na dno więzienia wpycha straszliwego, 
Gdzie Febus namniej światła nie użycza swego. 
Tam trochę tylko chleba spuszczać rozkazuje Z kubkiem wody, a straż go tak sroga pilnuje, 
Iż miasto przyzwoitej więźniowi pociechy Śmiercią okrutną grożą, stroją żarty, śmiechy. O, jakby stokroć była umrzeć zań gotowa, 
Gdyby wiedziała o tem, córka Amonowa! 
O, jakoby Marfiza serdeczna bieżała Na ratunek, kiedyby złą wieść usłyszała, 
Iż Rugier w wieży wzdycha, jęczy, lamentuje, 
A zła baba rozmajte męki mu gotuje! 
Żaden wzgląd na rodzice dziewek zajątrzonych Nie utrzymałby w polu i w zamkach zamknionych. Tem czasem, jako wiarę i słowo dał swoje Karzeł, iż przykre ten wprzód ma rozpocząć boje, 
Ktokolwiek ucześniczką łoża pragnie swego Nadobnej Bradamanty, domu książęcego, 
Zaraz nie jeno w mieście swojem rozkazuje I w pobliższych królestwach, gdzie stolec gruntuje, 
Obwołać tę wolą swą, ale w cudze kraje Śle ją i wszystkiemu znać o tem światu daje. Tego obwoływania własne były słowa: Kto chce, aby zań poszła córa Amonowa, W sam świt przed wschodem słońca bronią wyostrzoną Ma przymusić, iż jego pozwoli być żoną, Albo w pół pojedynku, jeśli sama ona Przyzna, iż jego męstwem dzielnem zwyciężona, Już go powinna będzie za męża wziąć sobie, W czyjejkolwiek twarz swoję zatai osobie. Różność zaś broni na jej wolej obrać będzie, Plac lub w Paryżu lubo w inszych miejscach wszędzie, Lub piechotą, na żartkiem lubo zechce koniu, Lub w obozie za miasty lub w przestronem błoniu. 
Amon, gdy to usłyszał, wolej Karolowej Nie śmie sprzeczyć, stąd, z owąd rady sięga zdrowej, Nakoniec postanowił jechać swą osobą Do dworu, 
Bradamantę piękną wziąwszy z sobą. A choć to przeciwko niej gniewami pałała, 
Choć się ta sprawa matce jej nie podobała, 
Szaty jednak na zbroję robić rozkazuje I złotem w różne kwiaty i farby haftuje. 
Bradamanta do dworu z ojcem przyjechawszy, 
Rugiera po kilku dniach swego nie ujźrzawszy, 
Nieznacznie oczy łzami zalewa zaś swoje, 
Brzydki Paryż zda się jej i pańskie pokoje. Jako więc w lubem maju pachniące ogrody, 
Co sercu rozkosz, oczom przynoszą ochłody, 
Mienią się snadno, wściekły gdy skrzydły swojemi Auster w jesieni odrze list z kwiaty pięknemi: 
Tak najsmutniejsza dziewka, nie widząc swojego Kochanka, lekce waży dwór Karła wielkiego, 
Ani ten być rozumie, jaki odjechała W ten czas, gdy na Rugiera obecna patrzała. Nie śmie pytać, kędy był, osławy się boi Podejźrzanej, z nadzieją strachy blade dwoi, 
Ucha szeptom nadstawia, zrze się, gryzie srodze I lub to o dalekiej coś wie jego drodze, 
Dokądby jednak jechał, z jej wielkiem kłopotem Nikt namniejszej sprawy dać nie umie jej o tem, 
Bo Rugier giermka z sobą wziął tylko jednego, 
Któremu nie zwierzył się sekretu wielkiego. Wzdycha ciężko, te w sercu myśli utrapionem Wznieca, że jej być nie chce mężem sprzysiężonem, 
Słysząc, iż Amon wolej sprzeciwił się jego, 
Zaczem ponno do kraju odjechał inszego. 
Bojaźń ją w pół przenika, serce troska psuje, 
Pokoju w niewymownych trwogach nie najduje, 
Mniema, iż umyślnie precz puścił się dla tego, 
Aby jej nie przeszkadzał męża wziąć inszego, A sam dawną mógł wygnać miłość z swych wnętrzności, 
Zapomniawszy obietnic, przysiąg i miłości, 
Gdzie indziej chcąc dziewczynę piękną obrać sobie, 
Z którąby klin wybijał klinem w onej dobie. 
Z drugą zaś stronę statek i powaga jego Nie każe jej mniemania być tak opacznego, Świadoma wiary, stokroć szczerości doznała Odtąd, jako jeno go pierwszy raz poznała. Tak smutna i wesoła raz wraz biała głowa Rozbiera dawne jego z klątwą dane słowa, Żałuje, iż winować bez przyczyny śmiała Wielką szczerość, co samem skutkiem jej doznała. 
Tłucze piersi, przyczynę sama sobie daje, 
Niepotrzebnie miłości podejrzanej łaje. Zgrzeszyłam po czterykroć, 
Rugierze serdeczny Woła, jakoby on beł w oczach jej obecny Zgrzeszyłam, lecz przyczynę miłość grzechu dała, Która wdzięczność w mem sercu twoję wykowała, W oczy mi zawsze kładąc postępki wspaniałe, Cnoty i obyczaje twoje okazałe Tak głęboko, iż się rzecz zda być niepodobna, Aby się w tobie kochać nie miała nadobna Każda dziewka, miłości życząc z tobą wiecznie Zażyć i mnie nieszczęsnej ukraść cię koniecznie. Dałby to Bóg, aby w mych twe myśli wyryte Były myślach, jako twarz nosi serce skryte. Nigdybym, nigdy o nich nie powątpiewała, Bo, jako we źwierciedle, na niebym patrzała, Próżna już podejrzanej, niestetyż, miłości, Która płomieniem gniewu me przenika kości, Tak przenika, iż gdybym nie przypominała, Cnót twych, tysiącbym śmierci przez dzień doznawała. Nie dziw: naśladuję w tem słusznie łakomego, Co odszedł w zbiorach serca swych pogrzebionego, Ustawicznie się bojąc, aby zgromadzony Od bezecnych nie beł skarb ręku ukradziony. Póki cię nie oglądam, 
Rugierze kochany, Tych strachów musi serce cierpieć przykre rany, Które lub są zmyślone lub prawdy nie mają, Przecię mię szczerem zawsze troskom w korzyść dają. Ale ledwie co słońce ślicznych oczu twoich Błyśnie w zaćmionych czarnem strachem źrzeńcach moich, Zaraz przepadnie, zaraz bojaźń nieścierpiana, Ufność sama nastąpi niewypowiedziana, Przepadną złe o pięknej mniemania szczerości, Wszystka w twojej utonę, szczęśliwa, miłości. Przynieśże, przynieś prędko różaną twarz twoję, A ożyw obumarłą nadzieję w skok moję! Jako na samem Feba pod wieczór zachodzie Gęsty mrok nową czyni bojaźń w niepogodzie, Jako na przyście rane znowu weselszego Apollina ucieka przed promieniem jego: Tak i mnie bez Rugiera serce trwoga wierci, Trwoga, najokrutniejszej co się równa śmierci, Przy niem bezpieczna jestem. 
Wróćże się, o drogi Mężu, póki strach nadziej nie umorzy srogi. Jako w nocy namniejszy płomień ukazuje Moc swoję, którą w niwecz zorza rana psuje, Tak pod niebytność słońca, niestetyż, mojego Bojaźń górę ma, bije w pół serca biednego. Lecz skoro zaś rozkosznem promieniem zapali Horyzont, wnet, wnet bojaźń okropną oddali. Wróćże się, najpiękniejsza, wróć, moja światłości, A wypędź ciemność, co mi zaślepia wnętrzności. Jako w jesienne czasy mroźne, uprzykrzone, Gdy słońce od nas dalej stroni, w bok schylone, Ziemia z wielkiem żywiołów żalem utraciła To, co najpiękniejszego lecie urodziła, Nie śpiewa ptak, opadło kwiecie, list zielony Uwiądł, wiatr dmucha przykry, zimny, obostrzony: Tak skoro twe przymioty słodkie ustąpiły, Tysiąc strachów, tysiąc zim we mnie uczyniły. Przydźże, przydź co najprędzej, wdzięczne słońce moje, Spraw z zimy wiosnę, wróć kwiat, liście, łąki, zdroje, Roztop śnieg żalów przykrych, znieś w skok ślizkie lody, Rozświeć najsłuszniejszych skarg ciemne niepogody! Jako skwierczy, na sam wierzch ptak wleciawszy góry, 
Gdy mu dzieciny porwał, w pół odziane pióry, 
Rozbójca jastrząb, kiedy odleciał ubogi Dla pokarmu, którem chciał odżywić płód drogi: Tak w głębokich strapiona dziewka troskach tonie, 
Tak łzy leje, narzeka, obie ściska dłonie. 
Miłość sto grotów w sercu łamie nieżyczliwa, 
Mdłe oddechy ledwie ma dusza nieszczęśliwa. 
Cóż, gdyby najmniejsza wieść przypadku srogiego Doszła ją umarłaby od żalu tęgiego Jako siedzi w więzieniu, łańcuchem związany, 
Na śmierć najokrutniejszą nazajutrz skazany! Stokroć sierdzita baba już się gotowała, 
Aby mu przez tysiąc mąk różnych śmierć zadała. 
Już kaci rozkazania surowi czekali, 
Już instrumentów strasznych różność gotowali, 
Ale Bóg, najnędzniejszych co prośby przymuje, 
Prędki ratunek, prędką pomoc obiecuje, 
Wlał zaraz w najwspanialsze serce Leonowi Miłość niewymówioną przeciw Rugierowi. Wlał miłość, tak go Leon uprzejmie szanuje, 
Tak nieporównanemu męstwu się dziwuje, 
Iż myśli, jako w ciężkiej ratować przygodzie Rugiera, okowy stłuc, stawić na swobodzie Cicho, aby się ciotka zła nie dowiedziała, 
Która wczas drugiego dnia katom przyść kazała. 
Widzi szkodliwą zwłokę, radby wiedział jego Imię dla towarzystwa w przyszły czas ścisłego. Nad więźniami starszego wnet przyzwał do siebie. Wygódź mówi mu mojej, proszę cię, potrzebie: Więźnia tego chcę poznać wprzód, nim wywiedziony Na plac, swój straci żywot w mękach ulubiony. Puśćże mię z jednem tylko sługą do tarasu, Kędy przyzwoitego zażywa niewczasu, W pierwospy to sprawić mi tej nocy się zdało, Aby żywe stworzenie o tem nie wiedziało. Pozwala ten i cicho prowadzi Leona Sam jeden, gdy noc dobrze była nachylona. 
Skoro drugie do wieżej otworzył jem wrota, 
Do więtszych dzieł wspaniała budzi ich ochota: 
Porwą z tyłu rękami starostę dużemi I obalają zaraz gwałtownie na ziemi, Potem powróz na szyję jedwabny wrzucili I starca w mgnieniu oka oba udusili. Uchyliwszy na sznurze zwieszonej zasłony, 
Wszedł Leon z laną świecą wewnątrz odważony Do sklepu, w którym siedział Rugier nieszczęśliwy, 
Z głodu, z ciężaru żelaz miąższych ledwie żywy, 
W wodzie, co go, niż po pas, wyszszej zalewała I już, już biedny żywot wydzierać się zdała. 
Tem niewczasem prócz inszych mąk nieporównanem Ducha przed świtem jeszcze wytchnąłby beł ranem. Potem się bliżej dobry Leon przystępuje, 
Ściska, obłapia więźnia miłego, całuje. Bohatyrze mówi mu twe cnoty, dzielności Węzłem serdecznej z tobą łączą mię miłości Tak ściśle, iż w ostatniem tem nieszczęściu twojem Atoć i własnem dziś chcę zdrowiem służyć mojem, A nie mniemaj, dla ciebie bym nie czynił wiele, Gdy co bliższe mniej ważę z ojcem przyjaciele. Doznasz wnet samą rzeczą z niemałej przyczyny. Wiedz, że Konstantego syn jestem ja jedyny, Przyszedłem tu umyślnie w swej własnej osobie, Abym prędką dał pomoc zginionemu tobie. Co mniemasz, gdyby ociec dowiedział się tego, Jeśliby mię dziedzicem chciał mieć państwa swego? Bo dla wspaniałych robót i męskiej śmiałości Jutro srogiej chciał z tobą zażyć surowości. Bierzże żywot ode mnie, mężu doświadczony, Odtąd wieczną przyjaźnią ze mną zjednoczony. 
To mówiąc, duże kłodki tłucze obuchami I trupa ukazuje bladego za drzwiami. 
Rugier się do nóg ciska, przysięga, ślubuje, 
Iż mu to, które sam dał, zdrowie dziś daruje, 
Stokroć chcąc je położyć w potrzebie dla niego, 
Gdy najmniejsze usłyszy rozkazanie jego. Gdy tak serdeczną zjęci miłością, mówili, 
Wzgórę po nizkich stopniach śpieszno wychodzili, Zdjąwszy szaty wszyscy trzej prędko z burgrabiego, 
Na Rugiera dla strażej włożyli dobrego. 
Tak nieznajomy wyszedł w cesarskie pokoje, 
Gdzie Leonowi znowu chęci całe swoje Oświadcza, ten mu konia i zbroję gotuje, 
Undziarda ściąć za jego krzywdę obiecuje. Ledwie jutrzenka mały dzień na świat posłała, 
Wielka kupa przed turmę ludzi przybieżała. 
Lecz straż drzwi obaczywszy całkiem otworzone, 
Burgrabiego martwego członki rozciągnione, 
Zadumiawszy się, milczą, powiesili głowy, 
Każdemu dziwny się zda przypadek on nowy. 
Na Leona któżby śmiał pomyślić samego, 
Tusząc, iż z ojcem pragnął krwie więźnia mężnego. Tą ludzkością tak barzo Rugier beł zraniony, 
Tak na twarzy nadobnej dziwnie zawstydzony, 
Iż onę złośliwą myśl, co mu zajątrzyła Serce i dla której mil ujechał tak siła, 
Mieni w nieporównane zarazem miłości, Tkwi mu znak jawny w sercu z dostanej wolności I jako przedtem pałał wściekłemi gniewami, 
Tak teraz zwyciężyć go pragnie posługami. We dnie i w nocy myśli, aby porwał taką Pogodę, przez którą chęć oświadczy wszelaką, Bo choćby to wszystek czas życia tu swojego Odważył na posługi napodlejsze jego, 
Jeszcze, jeszcze nie zrówna wspaniałej ludzkości, 
Która z wrodzonej zdrowie wróciła miłości. 
Fraszka sto podjąć śmierci zda mu się dla tego, 
Co swem okupił zdrowiem zdrowie własne jego. Już też tem czasem przykra wieść się rozchodziła O Bradamancie, która chce, aby się biła Z tem, ktokolwiek przyjedzie do francuskich krajów Wziąć ją za żonę według dawniejszych zwyczajów. 
Ta nowina tak w serce Leonowi wpadła, 
Iż na głos pierwszy zaraz piękna twarz pobladła: 
Zna swe siły, wie dobrze, że nie podołają Siłom walecznej dziewki, co równia nie mają. Biedzi się ustawicznie z swojemi myślami, Czego mocą nie zdoła dostać, chce sztukami, 
Bohatyrowi, co go nie zna jeszcze, swoje Dawszy cesarskie na tarcz herby, znaki, zbroje. 
Bo tak tuszy, iż męstwem snadno najduższemu Zrówna w rycerskich dziełach mężowi każdemu, Zaczem i Bradamanta będzie zwyciężona Od niego, chocia w boju dziewka doświadczona. Dwie rzeczy ma przed sobą, które do swej kluby Przywieść musi, jeśli uść widomej chce zguby: 
Pierwsza, na swe miejsce dać Rugiera mężnego, 
Druga, aby u wojska nie beł obojego Poznany. 
To w swej głowie zawarszy, los srogi Klnie przed niem, prosząc, aby podjął się tej drogi. Masz z to serca mówi mu bracie ukochamy, Iż w tem razie mogę być przez cię ratowany. Wiele mogła uprzejma prośba Leonowa, 
Ale więcej daleko ludzkość Rugierowa, Pomni, jako za zdrowie siła darowane Winien mu, co na męki już było skazane. 
Tak choć przykrą w pół serca dotkniony żałością, 
Z wielką na pojedynek pozwala radością, 
Pozwala i w drogę się ochotny gotuje, 
A Leon mu zwycięstwo pewne praktykuje. A choć to ostre dardy bolów niewytrwanych Bodą go przez pośrzodek piersi skłopotanych, 
Słowa jednak nie mówi, nieszczęsny, żadnego, 
Któremby pojedynku unikał strasznego, Schnie we dnie, schnie i w nocy, nigdy nieuśpiony, 
Smutek piersi przenika srogi, niezgojony. 
A przecię tysiąc śmierci podjąć raczej woli, 
Niż kochanemu nie być Leonowi kwoli. Łzy mu się, znak ciężkiego serca, w oczach wiją, 
Wnętrze ból srogi zwarzył, śmierć wisi nad szyją, Widzi, iż nie wydoła żalom wielkiem głowa, 
Wielkiem, jeśli go córa minie Amonowa. 
Sam sobie zdrowie wydrze, a duch nieszczęśliwy Pódzie w podziemne kąty, krzywdy niecierpliwy. 
Bo zaż to znieść podobna, aby droga żona Jego komu inszemu była poślubiona? Tak umrzeć postanowił Rugier skłopotany, Ale przez jakie duszę wylaćby miał rany, 
Nie wie jeszcze, wystawić myśli bok odkryty, 
Aby go miecz przepędził żenin nieużyty, 
Gdy w straszliwej postaci do siebie z szablami Skoczą miedzy przedniejszych ludzi gromadami. 
Bo tę błogosławioną śmierć sądzi i drogą, 
Gdy Bradamanty swojej ręką padnie srogą. Lecz się wnet obaczywszy, przypomina sobie, 
Iż w Leonowej bić się dał rękę osobie. 
Zaczem, jeżeli przegra, okrutnie zabity, 
Dwoję szkodę będzie miał, żal i ból sowity: 
On przez śmierć żonę straci, 
Leon zwyciężony Przez edykt zaś w cesarskiem państwie wytrąbiony. 
Różne myśli najduje, nakoniec uradził Serdecznie stanąć, aby Leona nie zdradził. A ten już pozwolenie od ojca swojego Mając, do królestwa się śpieszył francuskiego, 
Rycerzów kwiat wybranych, koni urodziwych I dworzan z młodu sobie wziąwszy moc życzliwych. 
Rugier z niem obok jedzie, któremu własnego Wrócił konia i zbroję doświadczoną jego, A tak śpiesznem pojazdem gościńca skracali, 
Iż za kilka dni wielki Paryż oglądali. Nie wjechał Leon w miasto, ale za murami Stanął ze wszystkiem ludem sam pod namiotami, 
Skąd do króla swych posłów zaraz wyprawuje I przyczynę przyjazdu ważną oznajmuje. 
Rad Karzeł, wiele razy nawiedza samego, 
Czci, opatruje dworu potrzeby wszystkiego. 
Nakoniec Leon prosi o pole bezpiecznie, 
Którego dziewka mężna pragnie tak serdecznie, Dziewka, co męża nie chce nad swą moc słabszego, 
Dziewka, co to umysłu jest tak wyniosłego. 
Bo on ze wschodnich krajów przyjechał koniecznie, 
Aby lubo małżeńską miłością beł wiecznie Z nią zjęty, lubo zdrowia pozbywszy słodkiego, 
Późnem wiekom podał znak serca niemniejszego. 
Przyjął to z chęcią Karzeł i plac wymierzony Tuż za broną ogrodzić kazał z prawej strony. Ta noc, co pojedynek straszny uprzedzała, 
Jako najbiedniejszego Rugiera troskała, 
Snadno wiedzieć, tak prawem zbójca przekonany Trętwieje, co na męki w sam pójdzie świt rany. 
Wzdycha stokroć, potem się z pościeli porywa I zupełnem kirysem wszystek się okrywa, 
Aby go nie poznano, w rękę doświadczoną Jednę broń tylko wziąwszy, dobrą, wyostrzoną. Nie chce konia i drzewa, nie dlatego, aby Naprzeciwko kopiej zdał się ludziom słaby, 
Kopiej Argalinej, potem Astolfowej, 
Co mocy takiej była straszliwej, surowej, 
Iż za małem dotknieniem wszystkich wysadzała Z siodeł, a tę przez czary wlaną dużość miała, 
Ale aby Frontyna nie ukazał swego Na pojedynku, obom wojskom znajomego. Po którem zarazby go bez chyby poznała Gniewem ujęta dziewka, co się z niem bić miała, Bo i sama w Montalbie jeść mu przynosiła I potrzebniejsze na niem pojazdy czyniła. 
Rugier zaś, co w tem myśli utkwił wszystkie swoje, 
Aby póki trwać będą z Bradamantą boje, 
Od nikogo poznany nie beł, ma na pieczy Namniejszej z dawnych swoich z sobą nie brać rzeczy. Zaczem i Balizardę srogą zostawuje, 
Wiedząc, iż gdzie jeno w blach najduższy zajmuje, 
Kruszy go, jako śklany, stokroć hełm stalony, 
Stokroć puklerz nigdy jej nie strzymał pławiony. 
Nadto i teraźniejszej młotkiem ostrze psuje I wszystek hart z twardością pierwszą odejmuje. 
Potem gdy zaiskrzywał Febus dzień rumiany, 
Skłóty tysiącem żalów, szedł na plac ubrany, Ubrany w Leonowę zbroję nabijaną, 
Na tę zaś gęsto włożył szatę haftowaną: w czerwonem polu sroży się dwugłowy, 
Szyszak, czub trzęsąc, ludziom strach czynił surowy. 
Więc mógł to snadno zmyślić, bo wysokość ciała I miąższość z Leonową osobą równała, 
Taki jeden, jak drugi, ten się w pole stawił, 
Ów w miejscu skrytem myśl swą i odludnem bawił. Bohatyrki zaś wielkiej insza wola była. 
Bo jeśli Rugierową szablę przytępiła Miłość zbytnia, tej gniewy tak broń wyostrzyły, 
Iż nigdy bystrsze brzytwy balwierskie nie były. 
Pragnie serdeczna dziewka, aby blach stalony Przepędziwszy, jak papier subtelnie ścieńczony, 
Jednem cięciem do serca drogę otworzyła I nienawisną z niego duszę wystraszyła. Jako po groźnem grzmieniu burza zapalczywa Wichry w skok rozpędziwszy, dachy rozsiepywa, 
W mgnieniu oka z piaskami słone miesza wały, 
Buki wywraca, duże sztukami rwie skały, Bojaźnią źwierz przejęty do jaskiń uchodzi, 
A stada z pasterzami biorą złe powodzi: 
Tak zajątrzona dziewka, skoro usłyszała Dźwięk trąby, na Rugiera w zapędzie leciała. Ale nie tak mocno dąb stoi wiekuisty, 
Nie tak go wiatrom broni korzeń rozłożysty, 
Nie tak jest gruntem żywem krzemień utwierdzony, 
Kiedy Korus oń wstrąca wściekłość swą szalony, 
Jako broni Rugiera zbroja doświadczona, 
Dla syna cesarskiego umyślnie zrobiona, Znosi nielutościwej zapalczywość żony, 
Która to w łeb, to w piersi z każdej siecze strony. Tu tnie, tu straszny sztych da, na to usadzona, 
Aby skóra przez zbroję była zdziurawiona, Miedzy odległe przęczki, miedzy słabsze nity Pcha miecz, gniewem zażarta, ostry, jadowity. 
Raz na prawy bok skoczy, drugi raz z lewego Krwie utoczyć gwałtem chce z Rugiera swojego, Zrze się, gniew ją przejmuje przykry, tęgi, srogi, 
Iż jej do szkodliwych ran bronią naleźć drogi. Jako pod mocnem miastem hetman odważony, 
Gdy go z wojskiem przebranem z każdej obiegł strony, 
Wszystkich sposobów kusi, to z boku przypadnie, 
To ukradkiem przez podkop dziurę czyni na dnie, 
Ognistemi wyrzuca bronę petardami, 
Piechoty pod mur pędzi, nakryte tarczami: 
Tak serdeczna rycerka sili się, pracuje, Próżno, bo broń od twardej blachy odskakuje. Z zbroje, z tarczy, z szyszaka skry tak wylatują, 
Jako z komina, w ogień gdy miechy dmuchają. 
Krzywe, proste, zmyślone cięcia wynajduje, 
Lubo szyję lub ramię przeciąć usiłuje, Tak z pochmurza wypchniony czarnego deszcz z gradem Urodzaj w polach żyzny częstem wali padem. 
Rugier nakoło krokiem sporem rączo chodzi, 
Składa się, a choćby mógł, namniej jej nie szkodzi. Raz stanie, raz uczyni odwrót prędki w stronę, 
Czasem tarcz chyżą ręką wzniesie na obronę, Podaje tam swą szablę, gdzie ręką gniewliwą Sroga dziewka broń mierzy wrazić popędliwą. 
On jej albo nie bije lub lekko na zbroję Spuszcza szablę, jakoby szkodzić nie chciał, swoję. 
Lecz ta mocno się stara, dziwnie pragnie tego, 
Aby skończyła bitwę wieczora onego. Ból ją przeraża ciężki i żal niesłychany, 
Kiedy sobie wspomina edykt wywołany, 
Bo jeśli przed wieczorem nie zwycięży swego Leona, musi dusznie być małżonką jego. 
Już Febus w tej, gdzie Alcyd słupy wetknął, stronie Nurzać poczynał w wieczór spracowane konie: 
Ta dopiero o swojem zwycięstwie zwątpiła, 
Coraz słabszą jest, coraz odbiega ją siła. Im ją mniej moc, im ją mniej i nadzieja wspiera, 
Tem gwałtowniej gniew wściekły z oczu się wydziera, Chyżo raz wraz powtarza ciężkie cięcia, ale Po staremu Rugier jest niedraśniony wcale. 
Tak więc rzemieśnik pilny, kiedy nakłonioną Noc widzi, ręką raźnie miece wyprawioną, Ta sam i ówdzie lata, na miejscu nie stoi, 
Z głowy się para kurzy, a twarz z czołem znoi. O najwdzięczniejsza dziewko! gdybyś rozumiała, 
Komu tej zguby życzysz, kogoś zabić chciała! 
Zaż nie wiesz? Rugier to jest, co w pół serca twego Wszystkie wiszą nadzieje wszystkich pociech jego! 
Rugier to jest, który cię tak barzo miłuje, 
Iż kochańszej na świecie rzeczy nie najduje! 
Czemuż tak przykre razy i śmiertelne rany Co raz mu zadać pragnie twój gniew niebłagany? Karzeł i inszy wszyscy, co są z niem, wodzowie, 
Książęta i przedniejszych baronów synowie Tuszą, że to jest Leon, zaczem się dziwują Sercu jego i męstwu, które upatrują. 
Snadno ich ona ludzkość pociąga do siebie, 
Iż Bradamanty nie chce obrazić w potrzebie. Patrz mówią jako sił są jednakich oboje: Godna go ona, godzien on jest tylo troje! Ale gdy już Apollo głowę ukurzoną W oceanie głębokiem mył nad Barcelloną, 
Wszyscy, na pojedynek co straszny patrzyli, 
Wszystkich pociech w małżeńskiem stadle jem życzyli. 
A Rugier nieszczęśliwy wsiadszy na małego Podjezdka, pokwapił się w lot z miejsca onego, 
Nie ruszając szyszaka, nie zdymując zbroję Tam, gdzie troskliwy Leon miał namioty swoje. Ten, skoro go obaczył, czterykroć całuje I ścisło ramionami szyję opasuje. 
Potem zdjąwszy hełm jasny, pot mu z twarzy ściera I całe szczerych pociech wnętrzności otwiera. O bohatyrze mówi drogi, ukochany, Aby mogły mieć nasze miłości zamiany, Wzajem żywot mój, zdrowie tobie ofiaruję I wielkiego cesarstwa rząd pierwszy daruję. Lecz jeszcze i to mała twem pracom zapłata, Bo cóż dla rodzonego mogłeś więcej brata Uczynić? 
Tak mię twoje cnoty zwyciężyły, Tak rozkoszne przymioty serce przeraziły, Iż i tę, z głowy mojej zdjąwszy ją, koronę Dam, o serdeczny mężu, pod twoją obronę. 
Rugier smutny dziękuje, potem herby jego Oddawszy, jednorożca z tarczą bierze swego. I ukazując mu się nieco nademdlonem, 
Odjechał do stanowisk w biegu zapędzonem. 
Potem w pół nocy właśnie zbroję ukochaną Wdziewa, troską zażęty ciężką, niesłychaną, 
Na konia siodło kładzie tak cicho swojego, 
Iż odjazdu nie postrzegł namniejszy z sług jego. 
Jedzie, łzami zalewa twarz i wzdycha srodze, 
A Frontynowi, gdzie chce, wolno puszcza wodze. Frontyn przez pola bieży, proste, krzywe rowy, 
Rozkazaniu pańskiemu wygodzić gotowy. 
Ale się ten nie czuje, łzy tylko obfite Z oczu śle, przeklinając losy jadowite, Woła śmierci, wszystkie swe w niej mając pociechy, 
Aby ostatnie prędko ścisnęła oddechy. 
Bo nie widzi sposobu, stroskany, inszego Do skończenia męczeństwa i bólu przykrego. Na kogóż, niestetyż, wprzód narzekać ja będę, Póki najbiedniejszego żywota nie zbędę? Komu mówi winę dam, nad kiem pomstę srogą Uczynię, żem utracił dziewkę moję drogą? Jam jest sam nieszczęśliwy, sam przyczyną sobie, Mój własny grzech, moje mię głupstwo kładzie w grobie. Tak jest, a nie inaczej: ty przypłacisz tego, Rugierze, żeś zbył skarbu nieprzepłaconego. Odpuść mi, najkochańsza Bradamanto moja, Żem beł przeszkodą do twych wczasów i pokoja. Zgrzeszyłem, zgrzeszył znacznie: o jakoby była Szczęśliwa śmierć, którą mi zła baba myśliła! Zła baba Teodora, bo przynamniej ciebie Nie rozgniewałbym tam beł i samego siebie. Fortunne po czterykroć więzienie to było, Choć przykrą aż do śmierci tesknicą dręczyło. Z którego na okrutne męki potępiony, Lubobym to beł w sam świt pewnie wywiedziony, Po tobie jednak mógłem przynamniej litości Spodziewać się w straszliwej bólów surowości, Lecz teraz, gdy się dowiesz od życzliwych tego, Żem w polu za Leona stanął dnia przeszłego, Cóż za dziw, iż cię gniewem słusznem zapaloną Sama miłość uczyni złą, nieprzeproszoną? Tak mówiąc, wzdychał ciężko Rugier żałośliwy, 
A oczy, jak dwie źrzódła, pędzą strumień żywy. 
Już też błyszcząc, 
Apollo postępował złoty I promienie srebrnemi na świat ciskał wroty, 
Kiedy Frontyn przychodził do gaju jednego, 
Niewymownie i drzewem i liściem gęstego. 
To miejsce postrzegł Rugier wnet, a iż mierziony Żywot wzgardził, tam umrzeć pragnie, zatajony. Jedzie w las, gdzie najgęstsze chrósty z chwastem były I gdzie jasne promienie nigdy nie wchodziły, Tam zsiadł i uzdę zdjąwszy z Frontyna swojego, 
Wolność mu daje, smętny mówiąc do smętnego: Mój najmężniejszy koniu, 
Frontynie kochany! Czujesz i ty podomno, jako przykre rany Słuszny żal dziś mi daje, zaczem umrzeć muszę I już nigdy na tobie, już siedzieć nie tuszę. Idzże, gdzie chcesz, bo za twe niewymowne cnoty Godzieneś, godzien osieść krąg niebieski złoty. Wszystkie konie, o których Grekowie pisali, Wszystkie konie, co o nich inszy powiadali, Miały coś, ale takiej nie doszły godności, W jakiej miało cię szczęście z swojej życzliwości. I słusznie tę odniesiesz chwałę przed inszemi: Z tobą nie zrówna żaden, a ty ze wszystkiemi. Ciebie nad insze dziewka piękniejsza karmiła, Dziewka, co wieczną sławę męstwem uczyniła Krwi swojej, tyś przedniejszem u niej beł kochaniem, Ty jedynem w kłopotach najwiętszych staraniem. Dziewka kochana moja w tobie się kochała, Ale co mówię moja, jeśli już musiała Z inszem ślub brać, a ja zaś, abym na to żywy Nie patrzył, w pół się przebić muszę, nieszczęśliwy! Gdy tak ciężko narzekał Rugier utrapiony I szablą chciał otworzyć bok niezasłoniony, 
Źwierz niemy do litości budząc i lichego Ptaka, co w gęstwie słuchał lamentu onego, 
Bradamanta się niemniej łzami rozpływała, 
Skoro wolą rodziców przykrą usłyszała. 
Wymówki już jej żadne nie służą, surowy Leon pragnie wesela prędkiego z umowy. Ta zaś wszystkich sposobów kusi, żałośliwa, 
A fortuna jej piersi przenika zdradliwa. 
Wiarę zmienić, rodzicom daną i Karłowi, 
Przyjaciołom zacniejszem, wszystkiemu domowi Coś nieuczciwem pachnie. 
Nakoniec stanowi Nienawisnemu przez jad uniknąć węzłowi, Woli tysiąckroć umrzeć, biedna, niż swojego Raz opuścić Rugiera najukochańszego. Niestetyż, gdzieś się podział woła mój serdeczny Rugierze? 
Chcesz podomno, aby ostateczny Dni moich dzisiejszy beł? 
Cóż ci się wżdy dzieje, Iż moje coraz czynisz wątpliwsze nadzieje? Tyś to sam głuchy, ty to jeden cesarskiego Nie słyszałeś, biadaż mnie, edyktu głośnego? Jakoż, prze Bóg, postąpić i radzić mam sobie, Chyba opacznie sądzić i trzymać o tobie! Bo zaż to rzecz podobna, aby serce twoje Na wywołane natrzeć nie pragnęło boje, Jeśliś słyszał, jeśli cię w uszy uderzyła Wola cesarska, z moją co jednaka była? Ale co mówię, smutna? 
W chytrościach ćwiczony Leon ci ponno wydarł żywot ulubiony, Leon zdrajca, aby cię uprzedził do mego Małżeństwa, stokroć tobie poprzysiężonego. Nie darmom ja u Karła sobie uprosiła, Abym się w pojedynku z przyszłem mężem biła, Tak tusząc i tak twierdząc, że ciebie jednego Miałam mieć, coby w placu mężnie dowiódł swego. Ale, niestetyż, skarał Bóg moje śmiałości I miasto pociech ciężkiej nabawił żałości, Tego, co dziełem nie beł najmniejszem wsławiony, Zwyciężcę uczyniwszy przez bój dokończony. Cóż czynić? 
Zmienię wiarę czy dotrzymam słowa, Którem Karłowi dała, nędzna białogłowa? Zmienię, a w dotrzymaniu przysiąg Rugierowi Skale będę podobna lub dyamentowi. Niechaj mię niestateczną, kto jeno chce, zowie, Niech o prędkiej odmianie późnem wiekom powie: Mniej dbam, byłem się przy swem Rugierze została, Choćbym się, jak na drzewie list powienny, zdała. Te skargi utrapiona dziewka powtarzała, 
A ciężko ustawicznie wzdychając, płakała, 
Ani jej mógł sen zamknąć oczu zmordowanych Ani wystraszyć z serca trosk niehamowanych. 
Potem, kiedy czarnawe mroki wypędziła Rana zorza i piękne słońce prowadziła, 
Niebo, co ją małżonką z wieków naznaczyło Rugierowi, nagłą jej pomoc uczyniło. Rano Marfiza piękna przed Karłem stanęła, 
A skoro pozwolenie do rozmowy wzięła, 
Uciąża żałośliwie, iż jej brat rodzony Niesłusznie Bradamanty swojej odsądzony, 
Bradamanty, co stokroć przy niej przysięgała, 
Że mu małżonką zostać, gdy się okrzci, miała. 
Rzecze to w oczy samej i cierpieć takiego Despektu nie ma wolej Rugiera dobrego, Szablą albo kopią chcąc ukazać swoją, 
Że się przy prawdzie w jawnej sprawie nie zostoją Jego nieprzyjaciele, ona zaś dowiedzie, 
Iż to, co teraz mówi, szczerość sama będzie. 
I gdyby Bradamanta przyznać się nie chciała Do przysięgi, na którą stokroć rękę dała, 
Ona zada, iż władnąć nie mogą oboje Sami sobą, zakłady dawszy naspół swoje. Marfiza lubo prawdę lubo fałsz mówiła, 
Atoli się snać na to dobrze namyśliła, 
Żeby Leona zrazić z przedsięwzięcia jego, 
Małżeństwa nie dopuścić konać zawziętego. 
Wszystkie surowych gniewów zbiera do gromady Zapały, różne w głowie wynajduje rady, 
Lecz ta nauczciwsza jej zda się być przyczyna: 
Wystraszyć cesarskiego męstwem swojem syna. Dziwnie się zafrasował Karzeł z mowy onej, 
A zawoławszy sobie dziewki utrapionej, 
Wprzód jej słowa Marfizy przykre oznajmuje, 
Potem zaś po Amona bieżeć rozkazuje. 
Bradamanta swe oczy w ziemi ma utkwione, 
Jagody zarumienił wstyd, łzami zmoczone, Stoi, jak słup, i samem milczeniem znać daje, 
Że Marfiza słusznie się gniewa, słusznie łaje. Niemniej i serdecznemu mowa Rynaldowi Marfizy podoba się, także Orlandowi, Pomnią swe obietnice, które uczynili, 
Kiedy u pustelnika na wysepce byli. 
Więc teraz na tem oba są i pragną tego, 
Aby Rugiera mogli mieć za powinnego, 
Bez kłopotów, bez wielkich gniewów Amonowych Chcąc Bradamantę wyrwać z ręku Leonowych. Dają znowu braterskie ręce oba sobie, 
Iż Rugiera w nieszczęsnej chcą ratować dobie I to, co obiecali, do skutku swojego Przywiodą, by też Karła rozgniewać samego. 
Stary zasię narzeka Amon, utyskuje I na wolą pozwolić ich nie obiecuje. Znam mówi znam ten figiel wasz chytro zmyślony, Który zaraz musi być wniwecz obrócony. Niech tak będzie, chocia ja mniej chcę wierzyć temu, Abyście w moc mieli dać Rugierowi swemu Dziewkę moję, którego cnoty zalecacie, Na co i ta przypadła snać, jak powiadacie. Głupie głupia przypadła, jednak, gdzie to było, Kiedy, o którem czasie, przy kiem się toczyło, Chcę wiedzieć, bo jeśli on nie beł jeszcze krzcony, Nie mógł, poganin, pojąć chrześcijanki żony. Ani ja cierpieć będę, wierzcie temu snadnie, Płonnych przysiąg ani wam według wolej padnie Tak poskoczny postępek: nigdy, nigdy ona Nie mogła być żadnemu z pogan poślubiona. Cóż było potem wzywać człowieka wielkiego Do pojedynku, który wygrał dnia przeszłego? Więc i sam cesarz pewnie na to nie pozwoli, Bo przy prawdzie i słowie swem zostawać woli. Jakiejkolwiekby słowa wasze wagi były, Póki się w klubę słuszną rzeczy nie wprawiły, Teraz, gdy już z Leonem surowe potkanie Koniec ma na jej własne u Karła żądanie, Zakładuć trudno cofnąć w zad upewnionego I edyktem poważnem pańskiem stwierdzonego. 
Tak rzekł Amon, a cesarz wsparszy dłonią skronie, 
Milczał ani pobłażał tej i owej stronie. Jako straszny powstanie szum miedzy jodłami, 
Gdy Auster i Akwilo, zatrząśnie Tatrami, 
Jako tłuką brzeg krzywy wały rozgniewane, 
Skoro Eol rozpuści wichry skrępowane: 
Tak idzie szmer przez pałac wprzód, potem Francyą Napełnia i w sąsiedztwie bliższą Hiszpanią. 
Ten to mówi, ów owo, uszu nadkładają Szeptom drudzy i końca w sprawie tej czekają. Siła ich, siła, którzy życzą Rugierowi, 
Wiele i nazbyt wiele, co zaś Leonowi Przychylni, jeden Karzeł tylko się najduje, 
Który rozumem spórki rozwieść usiłuje I do parlamentu je odsyła swojego, 
Sam przyczyn do rozruchu nie chcąc dać jakiego. 
Tem czasem Marfiza się przed niem zaś stawiła I głosem, podniózszy wzrok wesoły, mówiła: Żadną miarą, cesarzu, nie może być ona Leonowi, póki brat mój żyw, poślubiona Dla srogich przysiąg, ale jeśli Leon tego Pragnie małżeństwa, zabić wprzód ma brata mego. Tak bez uraz sumnienia dziewkę weźmie sobie, Skoro Rugier pożyty w zimnem lęże grobie. 
Tę mowę zrozumiawszy, 
Karzeł Leonowi Śle chcąc, aby gotów beł ku pojedynkowi. Niespodzianej nowinie ten się zaś dziwuje, Rycerza z jednorożcem szukać rozkazuje, 
Pewien będąc zwycięstwa, gdy on pod znakami Jego z najsroższemi się bić będzie mężami. 
Nie wie, iż mu przykry żal w pół serce otwiera, 
A śmierć blada już duszę, już w lesie wydziera, Tuszy, że po straszliwej bitwie zmordowany, 
Na wczas lepszy ustąpił spuchłe wiązać rany. Teskni dziwnie, po ścieszkach różnych upatruje, 
Jeśli go nie potkano gdzie, sam wypytuje, A gdy dzień drugi żadnej nie ma wiadomości, 
W nieuśmierzonej serce opływa żałości. 
Niebezpieczna rzecz zda się z mężem doświadczonem Bez niego bitwy kusić w placu naznaczonem. 
Znowu drugich i trzecich za niem wyprawuje, 
Wzdycha, czeka i z godzin godziny rachuje. Przez tysiąc wiosek jeżdżą posłowie strudzeni, 
Od świadomych gościńca ludzi prowadzeni, Których gdy się doczekać nie może, na swego Wsiadł konia, troską tkniony żalu nieznośnego. 
Szuka, jeździ, to lasy, to pola przebiega, 
Lecz żadnej wiadomości o niem nie dosięga. 
Aż nakoniec Melissę potkał, ta żal jego Jako tuli, do czasu odkładam małego. 
Koniec pieśni czterdziestej piątej. 
XLVI. 
Pieśń czterdziesta szósta i ostatnia Argument Długo naszukawszy się Rugiera z pilnością, 
Nalazł go Leon, przykrą zjętego żałością. 
Potem mu Bradamanty pięknej ustępuje, 
On po ślubach wolno ją na łonie piastuje, Piastuje bez żadnych trwóg, swój tylko jad srogi Król z Sarce nań wylać chce i wydrzeć skarb drogi. 
Ale nakoniec szablą Rugiera dobrego Przebity, piekła otchłań nawiedza ciemnego. 
Allegorye W tej pieśni czterdziestej szóstej i ostatniej z Leona, który widząc wielką ludzkość Rugierowę przeciwko sobie, nie jeno mu ją wzajem oddawa ustąpieniem Bradamanty, ale i Karłowi o wielkich jego szczerze powieda cnotach, poznać możesz, iż wspaniałe serca w ludzkości pięknej żadnem nie dają się zwyciężyć sposobem, śmiercią potem Rodomontową i ostatniem Rugierowem zwycięstwem, którem kończy się ta księga, barziej ucieszysz chciwy swój dowcip, niż Wirgiliuszową ostatnią z strony Turna z Eneaszem księgą, on bowiem nie dał namniejszej Eneaszowi do zwady przyczyny, raczej wydrzeć Turnowi umyśliwszy małżonkę, przedsięwzięcia powikłał jego, ten zaś pod naweselsze czasy wyzywa Rugiera i pożądanych zbawić go usiłuje pociech. . 
Skład pierwszy Jeśli ta pieśń ostatnia prawdę ukazuje, 
Już mej nawie prędko być w porcie obiecuje, 
Gdzie szerokie zwinąwszy żagle, uwolniony, 
Wytchnę po trudnem biegu przez pław niezbrodzony. 
Skąd lub z okrętem na zad wrócić się niecałem, 
Lubo do śmierci błądzić po morzu niemałem Obawiałem się, smutny, lecz darmo, bo blizki Dom widzę, a me w radość mienią się uciski. W radość uciski morskie mienią się: już głosy Wdzięcznych piszczałek słyszę, które pod niebiosy Z hucznemi się bębnami wespół rozlegają, 
A ludzie krzyk swój z niemi ochoczy mieszają. 
Już poczynam poznawać na wysokiem brzegu Tych, którzy z dalekiego chcą mię witać biegu, Już snadno rozeznawam twarzy ulubione I wzdłuż do obłapienia ręce rozciągnione. Widzę zacnych gromadę białych głów wspaniałą, 
Z niemi liczbę rycerzów serdecznych niemałą, 
A obok zaś przyjaciół ukochanych czoło, 
Za swego mię poznawszy, wykrzyka wesoło. 
Tu Ginepra z Mammeą rękę mi podaje, 
Tu przeciwko mię z Molu Weronka powstaje, 
Weronka Febusowi dziwnie miła swemu I chórowi uczonych panien aońskiemu. Juliusa zacnej krwie widzę poważnego, 
Z niem Sforcę Hipolita przyjaciela jego, Najrozkoszniejszą dziewkę widzę, 
Trywultyą Margaretę, po drugiej stronie Emilią. 
Tu Andziela Borgia z Gracyozą stoi, 
Tu z Estu Ryciardety strzegą boku swoi, Bijanka i Dyana, siostry urodziwe, 
Dalej kęs rozpuszczają swe głosy życzliwe. Anoż piękna, lecz mędrsza Barbara daleko, 
Barbara Turka, na świat co słynie szeroko, Anoż Laura, tak ludzka, tak rozkoszna pani, 
Iż jej i sama zazdrość przeklęta nie zgani. 
Nad tę parę nic słońce nie widzi lepszego Tam, gdzie Jnda i Maura pali skopciałego. 
Anoż Ginepra, światłość krwie Malateścinej, 
Mężniejszej w świecie dziewki nie najdziecie inej. By była w Aryminie pod ten czas mieszkała, 
Gdy Gallia zwyciężcę Cesarza witała, 
Który rzeczkę przeszedszy po długiem myśleniu, 
Ojczyźnie upad przyniósł i miał ją w więzieniu, 
Nigdyby on beł, nigdy nie przyszedł do tego, 
Aby Rzym najechawszy, skarb miał łupić jego, Ta najwspanialsza dziewka zastąpiwszy drogi, 
Wstrąciłaby zły upór i zamysł tak srogi. Żonę Bodzola widzę, matkę i stryjeczne Siostry, jako filary swoich ozdób wieczne, 
Z Bentywolą Torellę, 
Wiszkontki rodzone, 
W cnotach, w naukach z młodości swej tak wyćwiczone, 
Iż greccy i łacińscy więcej nie pisali Historyej o swoich, kiedy tu mieszkali, Żadna dawniejszych wieków takowa nie była, 
Którejby skłonność ludzka cześć więtszą czyniła. Gonzaga, gdzie wesołe skłoni oko swoje, 
Wszystkie kąty rozświeca i wszystkie pokoje, Tej tak insze piękności nagle ustępują, 
Jak gwiazdy Latonównie, gdy przyście jej czują, Powinna z nią, co przeciw szczęścia odmiennościom Wyjechać swem kazała na plac statecznościom. 
Anna Aragonia, światłość Wastu swego, 
Już mię wita, z przyjazdu już się cieszy mego. Anna wdzięczna, roztropna, ludzka i wstydliwa, 
Której wiarą, miłością żadna dusza żywa Nie zrówna, siostrę z sobą ma takiej gładkości, 
Iż insza gasnąc przy niej, zachodzi w ciemności, Tej wiersze najuczeńszej wdzięczne białej głowy Tak rozkosznemi Parki powiązały słowy, 
Iż męża, nieużyte, puścić jej musiały, 
Którego cnoty wielkie do nieba posłały. Ferarskie moje dziewki są też co przedniejsze, 
I z Urbino podle nich, widzę, nadobniejsze, Z Mantuej i co jeno Lombardya miała Ślicznego, na mój przyjazd tu, widzę, posłała. 
Miedzy temi bohatyr, jeśli moje oko Nie zbłądzi, co go wszystek lud waży wysoko, 
I jeśli jasnych twarzy promień mi nie szkodzi, 
Aretyn jest, a męstwem swych dziadów dochodzi. Jako przeze mgłę wnuka Aretynowego Widzę w birecie pięknem z sukna czerwonego, Z kardynałem z Mantuej i z Kampedziem mówi, 
A są świecą świętemu trzej konsystorzowi. 
Każdy z tych, jeśli dobrze z twarzy sądzić mogę, 
Na przywitanie śpiesząc, zajść mi życzy drogę. 
Zaczem, abym tak wielką łaskę, wielkie cnoty Oddać mógł wrodzonej mi nie staje ochoty. Z niemi Laktancy, 
Klaudy Tolomej, 
Dreseni, 
Których miłość nigdy się ku mnie nie odmieni, 
Molza, 
Montyn i ten, co do źrzódła żywego Prostą drogą wieść umie Askreusowego, Zda mi się, że i Pansę z Latynem uczonem Widzę, przyjaciół sercem równych zjednoczonem. 
Kamilla, 
Bernę, 
Sangę, więc i Antoniego Flaminiusza z Julem, 
Sassa subtelnego. Bernardyna Kapela z Piotrem widzę mojem, 
Bembusa, dziwnie pismem wsławionego trojem, 
Gaszpara w kompaniej jednej Obidziego, 
Co nieśmiertelną chwałę ma z pióra swojego, 
Z Bewadzanem Tryfona, 
Cela, 
Majnardyna I bicz możniejszych książąt, 
Piotra Arretyna, Widzę Frakastorona, 
Gabryela, za niem Tassa, wziętego wierszych uciesznych składaniem. Mikołaja Tiepola, 
Amania mego Widzę, iż wzroku ze mnie nie spuszcza swojego, Antonius Fulgozy dziwnie się raduje, 
Że blizko moję nawę portu upatruje. 
Ano mój Waleryusz, co się miedzy panie Wmieszał i jakieś o nich zda się mieć staranie Z Baryniem, lecz opodal ten jakoby stoi: 
Nowych podobno ogniów zachwycić się boi. Dwa dowcipy nad ludzki rozum wyniesione, 
Pika, 
Piusa widzę, krwią z sobą złączone. 
Ten zaś, co z niemi idzie, od nich szanowany, 
Nie tuszę, aby mógł być z daleka poznany. 
Lecz jeśli mię nie mylą pewne znaki jego, 
Kształt poważnej osoby, wzroku wesołego, 
Jakub Sannazar to jest, człowiek wielkiej ceny, 
Po którem często tesknią odbiegłe Kameny. Anoż wierny i dziwnie sekretarz uczony, 
Pistofil z Aciawolem, z Andziarem złączony, Patrz, jak wszyscy trzej z serca szczerze się radują, 
Iż mię zdrowego z jazdy dalekiej przymują. 
Annibal Malaguccy z Odoardem mojem Poważnem chcą mi dodać wieku piórem swojem, 
Piórem, co śmierci nie zna i co odległego Inda od Apeninu dojdzie wysokiego. Wielkie Wiktor z Tankredem swe uciechy mają, 
Wielkie, widzę, z daleka chęci oświadczają, 
Mój wzrot już pewny czując, insze białe głowy, 
Bo to jawnemi pięknie oświadczają słowy. 
Zaczem, abym ostatek drogi w skok odprawił, 
A w porcie pożądanem wątłą nawę stawił, 
Nie chcę się bawić, idę do wiedmy uczonej, 
Która Rugiera śmierci wydrzeć chce kwapionej. Stokrocieście słyszeli, jako pilne miała Staranie, aby węzłem małżeństwa związała Nadobną Bradamantę, w toż Rugiera swego Zaprzągszy lube jarzmo związku rozkosznego. 
Obojgu dobrze baba najmędrsza życzyła, 
Obojgu przyjaciółką nierozdzielną była, 
Dla spraw ich duchy w drodze mając rozsadzonej Którzy jej przynosili nowiny wzniecone. Przypadł jeden i wiedmie mówi, zasmucony, 
Iż Rugier, w ciężkiem dziwnie żalu utopiony, 
Już, już śmierci wygląda, chcąc kres życia swego Zamknąć przez śrzodek przykry głodu codziennego, Jakoż tak było właśnie. 
Zaczem wylękniona, 
Bieży wnet w przedsięwziętą drogę, odważona, 
I umyślnie z synem się cesarskiem potkała, 
Którego z oznajmienia swych djabłów poznała, Leon, gdy bohatyra długo kochanego Nie widział, tysiąc wprzód śle sług swoich dla niego, 
Potem za niemi sam w też tropy bieży, rączy, Ogień wznieconych chęci pali go gorący, 
Schnie, nie widząc rycerza, co jednorogiego Źwierza nosi w pośrzodku puklerza swojego. 
Na djable w szkapiej skórze zbyt żartkiem siedziała, 
Kiedy się z niem Melissa uczona potkała. Mówi mu: Jeśli dobroć taką i zwyczaje Masz wewnątrz, jakich zwierzchnia twarz wizerunk daje, Twarz najludzcejsza twoja, słusznie dziś jednego Ratujesz bohatyra sobie podobnego, O najdzielniejszy mężu, i przykrych żałości Ulitujesz się, tuszę, co zrzą biedne kości. Jenoby rychło trzeba, bo jeśli co zwlecze Twa ochota, śmierć z duszą tem czasem uciecze. Miedzy temi, co szablę u boku swojego Noszą i do ramienia tarcz wiążą lewego, Nie najdziesz nigdzież, nigdzież, jako świat szeroki, Coby męstwo i umysł przeszedł tak wysoki. Cóż po tem: śmierć go przykra za to oblatuje, Iż ludzkość, najwspanialszy, wszystkiem zachowuje. Dla Boga, ratujże go z pilnością wszelaką I miłości wzajemnych uczyń probę jaką. Mowa Melisse w myśl wnet Leonowi wpadła, 
Wzrok w niej utkwił, rumiana twarz z strachu pobladła. 
Tuszy, iż o rycerzu powieda mu onem, 
Co wygrał pojedynek w placu naznaczonem I którego sam szuka. 
Zaczem ofiaruje Chęć jej swą i aby go wiodła, usiłuje. 
Ta lecąc, co w szkapie sił, prędko przybieżała Tam, gdzie śmierć Rugierowi zdrowie wydzierała. Już ten trzy dni nie jadszy, mocy przyrodzonych Nadwątlił, już mu zbiegła krew z żył oziębionych, W całem leżał kirysie, a hełm gniótł wierzch głowy, 
Miecz u boku na przęczkach dwuch wisiał surowy. 
Ręką i nogą ruszyć nie mógł, źrzeńce łzami Zatopił, twarz poszarpał wyschłą paznokciami. 
Pod głowy puklerz włożył, z krajów okowany, 
Na którem jednorożec łśnił się malowany. Tak głęboko beł w myślach przykrych ponurzony, 
Tak go przerażał przykry żal niewymówiony, 
Że nie jeno gorącem wiatr pali wzdychaniem, 
Oczy traci łez gorzkich hojnem wylewaniem, 
Ale i włosy targa, wściekłością ujęty, 
Dzień narodzenia swego mianując przeklęty. 
Wargi skrwawił, a przecię coraz go morduje Ból więtszy i przyjazdu swych gości nie czuje. Nie chce mu odpoczynku troska dać surowa, 
Już duch ustaje, już krew w żyłach się nie chowa. 
Stoi cichuchno Leon, zsiadszy z konia swego, 
A potem się przybliża na palcach do niego, 
Ucha nadkłada pilno, chce wiedzieć przyczynę Nieszczęśliwych lamentów: czuje, iż dziewczynę Mianował, ale nie wie, któraby to była Przezwiskiem, co mu śmierci okrutnej życzyła. Dybie coraz to bliżej i pomyka kroku, 
Aż z prawego tuż nad niem stanął nagle boku. 
Z wielką chęcią go wita, braterskie całuje, 
Obłapia, ściska, podnieść z ziemie usiłuje. 
Nie beł wdzięczny Leonów przyjazd Rugierowi Stąd, iż mu przykry smutek łagodnie stanowi I znaczną jest przeszkodą śmierci odważonej, 
Której już, nieszczęśliwy, czekał w gęstwie onej. Ten zaś słodsze, niżli miód, słowa z ust swych leje I obumarłe wewnątrz ożywia nadzieje. Powiedz mówi przyczynę wczas żalu przykrego, Bracie drogi, co to ssie krew z serca twojego. Powiedz, bo niemasz w świecie takich doległości, Któremby ludzkie zabiedz nie mogły mądrości. Trzykroć, czterykroć głupi ten, co desperuje, Póki żyw, póki jaką czerstwość w sobie czuje. Boleję ciężko, przygód iż mi taisz swoich, Znacznie, o znacznie w chęciach powątpiwasz moich. Jeślim ci dotąd mniejsze świadectwa miłości Ukazał, czas, nie moje winuj życzliwości, A bierz przykład stąd serca ku tobie dobrego, Żem cię, ludu zarazę, umiłował, mego. Co mniemasz, gdyś mi został już obowiązany, Nie damli zdrowia za cię przez tysiączne rany? Niechżeć ciężko nie będzie ust otworzyć smutnych, Bo chcę koniecznie wiedzieć tych żalów okrutnych Samę rzecz i abyś z nich wyszedł bez odwłoki, Zdrowie, skarb, mądrość i sceptr dam na to wysoki. Z tych odwag jeśli żadna nie pomoże tobie, Dopiero szukaj, skąd chcesz, inszej rady sobie. A teraz z nieszczęśliwem proszę, nieszczęśliwy, Abyś na głupią nie beł zgubę ukwapliwy. Tak rzekł Leon i słowy naciągał lubemi, 
Iż łzami zalawszy się znowu obfitemi, 
Mile nań pojrzał Rugier, serce w niem miękczeje, 
Które jakaś nadzieja nowa z lekka grzeje, Zda mu się, iżby zgrzeszył przeciwko ludzkości, 
Gdyby milczeniem zbyć miał najwdzięczniejszych gości, 
I już chce odpowiadać, lecz trzykroć wrócony Hamuje słowa język, niewczasem zemdlony. Potem przez dzięki mówi: gdybyś znał tego, Leonie, co mu życzysz tak wiele dobrego, Bez chyby w gniewy przykre, tęgie, niepojęte Obróciłbyś te swoje miłości rozczęte! Wiedzże, żem ja jest Rugier nienawisny tobie, Którego śmierci pragniesz w stokrotnem sposobie, Jam jest Rugier, co w państwo umyślniem wpadł twoje, Abym krwią twoją jady mógł ugasić moje. Najukochańsza dziewka tego jest jedyną Z swojemi rodzicami sprawą i przyczyną: Słyszałem, iż ci słowo Amon niestateczny Dał swoje, mnie żal i ból zostawiwszy wieczny. Ale patrz, gdy co zrobić człowiek usiłuje, Jako Bóg jego sprawę odmienia, nicuje: Ludzkość, cnota z moich mię zamysłów spędziła I twem z nieprzyjaciela sługą uczyniła. Chciałeś, nie wiedząc, żem ja mąż jej przysiężony, Abym z nią w najstraszliwszy bój wszedł z twojej strony. Uczyniłem to z chęcią, choć te prośby twoje Wydzierały mi z piersi żywe serce moje, I jeślim ci źle służył, jeślim nie odważał Wszystkiego kwoli tobie, dzień czwarty pokazał. Ustąpiłem, wygrawszy, 
Bradamanty tobie, A sam w zimnem ledz zato umyśliłem grobie. Dajże przynamniej pokój memu zamysłowi, Jeśli najsroższemu kres uczynię żalowi Słodką nad podziw śmiercią, bo pozbywszy żony, Gardzi światem mizernem żywot znieważony. Więc i ty, pókim ja żyw, mieć prawa słusznego Nie możesz do niej, a to najwięcej dla tego: Małźeństwośmy na własne poprzysięgli zdrowie, Jakoż jednę żonę mieć dwaj mogą mężowie? Niepodobnie się Leon strętwiały zdumiewa, 
Skoro Rugiera z mowy tej być zrozumiewa, Stoi na miejscu, jako wryta w ziemię skała, 
Co małe podobieństwo człowiecze dawała. 
Milczy, oczu nie spuszcza z męża serdecznego, 
Twarz mieni i powagę czoła wesołego. 
Niesłychanej ludzkości słusznie się dziwuje, 
Której na wszystkiem świecie równia nie najduje. I wściekły jad, co przedtem serce zajątrzone Tuczył, niespodziewane widząc chęci one, 
Precz wymiata, bo go tak żal Rugierów boli, 
Że z niem umrzeć pospołu, aniżeli żyć, woli. 
Rzeczą oświadczyć pragnie, iż syn jest wielkiego Cesarza, co sceptr objął kraju wschodowego, 
I. choć to Rugierowi męstwem ustępuje, 
W ludzkości z niem porównać jednak usiłuje. Najkochańszy Rugierze mówi od onego Czasu, jakoś siły zniósł wójsk ojca mojego, Bym też beł dobrze poznał, żeś jest głównem mojem Nieprzyjacielem, przecię dziwnem męstwem twojem Zwyciężyłbyś mię zaraz i tę miłość tobie Oświadczyłbym, którąśmy już przysięgli sobie. Nie mniemaj, drogi bracie, aby mię nie miała Ruszyć cnota, co w tobie, jak słońce, błyskała. Przyznawam, groziłem się na to imię srodze, O przedsięwziętej gdym tu zamyśliwał drodze, Wzajemna miłość gniewem serce mi drażniła, Bom cnót nie znał, któremi dzielność się zdobiła. Lecz po tem, bym też dobrze, żeś jest Rugier, wiedział, Gdyś u mojej w więzieniu ciotki srogiej siedział, Po staremu z tąż chęcią bełbyś szanowany, Z jaką na on czas, gdyś szedł z turmy, rozwiązany. Co się tknie Bradamanty, 
Rugierze serdeczny, Kiedyś tak jest w miłości wierny i stateczny, Przyznać sam muszę, choć ją uprzejmie miłuję Dla cnót niewymówionych, które upatruję, Iż ona raczej tobie należy, bo swemi Kupiłeś ją siłami nieporównanemi, Zamilczę dawnych przysiąg. 
Wstańże, a tusz sobie Pociech zażyć, nie myśląc o śmierci, o grobie. Ato i z mej już ją dziś weź, proszę cię, strony, Bo nie jeno kochanej ustępujęć żony, Ale nie ma ten świat nic w sobie tak drogiego, Abym cię wprzód tem nie miał czcić, męża wielkiego. Prawda to, niepomału o to się żałuję, Iż nieufność tak wielką w tobie upatruję. Umrzeć pragniesz: cóż, abo już nie pomnisz onych Chęci sobie w więzieniu przykrem oświadczonych? Gdy się tak Leon skarżył, gdy tak utyskował, 
Najsmutniejszą obfitem płaczem twarz rysował Stąd, iż śmiał wątpić Rugier o jego szczerości, 
Stąd, iż lekce poważał skarb wiernej miłości, 
Drugi, niespodziewaną mową przerażony, 
Rozwesela wzrok, chmurą płaczu zasłoniony. Żywot mówi już dwakroć, 
Leonie wspaniały, Nieodsłużone chęci twe mi darowały. Potem, kiedy go z pracą dźwignęli oboje, 
Ledwie nogi powłóczyć mógł za sobą swoje, Ale dobra Melissa prędko uczyniła Kilka potraw, któremi mdłego posiliła. 
Tem czasem Frontyn koni poczuwszy, w zapędzie Lata po gęstwach onych i wszerz i wzdłuż wszędzie Potem go swojem sługom Leon rozkazuje Ułapić i z munsztukiem siodło nań gotuje. Z pomocą sług, z pomocą Leona samego Zaledwie Rugier wsieść mógł zemdlony na niego: 
Tak ono serce żywe, niezrównana siła Za kilka dni moc swoję wrodzoną straciła, 
Moc, której nie nowina wojska zrażać całe I krwią ich ręce juszyć po sam łokieć śmiałe! 
Nakoniec stamtąd jadą po lekku i w mili Dla słabego Rugiera stanie uczynili. Ten dzień, drugi i trzeci w gospodzie mieszkali, 
Lubemi zabawami tesknic ulżywali. 
Już Rugierowi nie tak żal nieszczęsny szkodzi, 
Już je lepiej, poniekąd do siebie przychodzi. 
Tak znowu wszystko troje na swe wsiadszy konie, 
Nie oparli się w samej aż paryskiej bronie, 
Gdzie posłów z Bulgaryej najdują przedniejszych Od rzeczypospolitej w sprawach uważniejszych. Naród ten chciał koniecznie Rugiera dobrego Mieć królem i umyślnie posłali dla tego Do Francyej, bo pewną tę wiadomość wzięli, 
Że go przy Karle wielkiem zawsze zastać mieli. 
Więc i sługa, co beł z niem, skoro pana swego Stracił, jako w ręce wpadł Undziarda starego, 
Wrócił się z niemi wespół i w Paryżu prawił, 
Co Rugier Grekom broił, jako się jem stawił. Nazajutrz, ptaka w tarczej mając dwugłowego, 
Z Leonem poszedł Rugier do Karła wielkiego W temże nasuwniu, co beł złotem tkany drogiem A wszędzie zdziurawiony w pojedynku srogiem, 
Pokłóty, posieczony, aby ludzie znali, 
Że ten jest, na którego w bój srogi patrzali, 
Że to ten jest bohatyr, co bitwą straszliwą Zniewolił Bradamantę sobie nieżyczliwą. Więc i Leon w królewskiem stroju i ozdobie Szedł, 
Rugiera prowadząc w nieznanej osobie, Stąd i zowąd kwiat greckiej wyborniejszej młodzi To mu w tył, to mu w oczy, to zaś w bok zachodzi. 
Potem nizko Karłowi pokłonił się, który Już beł przeciwko niemu za próg wyszedł z góry. 
Idą w pałac cesarski pospołu, on swego Po staremu Rugiera trzyma kochanego. Gdy szmer ucichł w pokoju, 
Leon trochę głowy Nakłoniwszy, tak swoje rozpoczyna mowy: Bohatyra, cesarzu, widzisz serdecznego, Co się bił do wieczora z poranku samego. Lecz iż go Bradamanta w boju nie pożyła, Słusznie, aby małżonką dzisia jego była. Tak twe edykty mieć chcą, taka jej jest wola: Czemuż na to z Beatą Amon nie pozwala? Tego serdeczna dziewka, ja wiem, sama chciała, Aby dzielnością sobie małżonka dostała, Któż może być mężniejszy, jako ten, co siły Jej zwątlił w ten czas, gdy się najbarziej srożyły? Jeśli o miłość idzie, z jego płomieniami Nikt, nikt nie zrówna, co ich gasić chciał śmierciami. Nakoniec ostrą bronią chce zaraz dowodzić, Iż jego jest, iż mu w tem nie ma żaden szkodzić. Zdumiał się, słysząc Karzeł powieść niespodzianą, 
I na dół twarz nieznacznie spuszcza zasromaną, Bo tak tuszył, tak twierdził, że Leon serdeczny Z dziewicą pojedynek wygrał niebezpieczny. 
Niedaleko Marfiza najmężniejsza stała I zaledwo, aż Leon domówił, wytrwała, 
Potem przed Karłem stanie, wzrok trzyma surowy W Leonie i prowadzi rzecz swą temi słowy: Ponieważ brata niemasz, coby zapalczywe Skończył spórki o swoje przyjaźni życzliwe, Więc aby ladajako wzięta mu nie była Żona, co stokroć wiarę i miłość ślubiła, Ja w bój zaraz, ktokolwiek pragnie go, wstępuję I, siostra, rodzonego słusznie zastępuję. Niechże w skok ten bohatyr wyjeżdża, co swego Dowodzić chce o krzywdę małżeństwa przyszłego. Gdy to najserdeczniejsza dziewka wymówiła, 
Wzrok jej pałał, twarz straszną postawą groziła, Zaczem nie bez przyczyny wszyscy rozumieli, 
Że na rany haniebne prędko patrzyć mieli. 
Lecz tem czasem z Rugiera hełm Leon zdejmuje I najwdzięczniejszą jego wnet twarz ukazuje, 
A potem do Marfizy mówi obrócony: Awoż go masz: bijże się z niem z braterskiej strony! Nie zdumiał się Egeus w ten czas barziej siwy, 
Kiedy na szabli swojej znak poznał prawdziwy, 
Na szabli, którą przypiął do boku swojego Tezeusz, nieznajomy macosze syn jego, 
A ta mu jad śmiertelny u stołu podaje I trucizną potrawy napuszczone kraje, 
Jako Marfiza, swego gdy brata ujrzała W osobie bohatyra, co go zabić chciała. Dziwnie uweselona, rączo przystępuje I rękami w okrągłą szyję obejmuje. 
Rynald potem z Orlandem oba przypadają, 
Szczerej miłości jawne znaki oświadczają. 
Stąd Dudon, stąd Oliwier usta mu całuje, 
Ale miedzy innemi Sobryn ukazuje Niepodobną do wiary chęć z życzliwościami, 
Twarz z twarzą, piersi łączy szerokie z piersiami. Gdy inszych wszystkich spólne ucichło witanie, 
Znowu do Karła Leon uczynił powstanie I słowy wyniosłemi Rugierowe cnoty, 
Męstwo, serce, odwagi, krwią ściekłe roboty Wychwala, jako z wielką szkodą wojska jego Przedniejszych pozabijał u mostu długiego, 
Jako sam Białogrodu obronił, gdy z swemi Już wpadał w brony cesarz ludźmi przebranemi, Potem jako śpiącego zdradą poimano I babie Teodorze za więźnia oddano, 
Jako się zakochawszy w dziwnem męstwie jego, 
Zabił stróża i z turmy wywiódł wpół żywego. 
Więc aby mu te wielkie oddał życzliwości, 
Rugier wzajem swej lubej ustąpił miłości I bił się z Bradamantą pod jego znakami, 
Gdy on w namiecie siedział, zakryty cieniami. Jako po bitwie żalem przykrem zwyciężony, 
Gdy już najukochańszej pozbył swojej żony, 
Umrzeć chciał i koniecznie usadził się srogi, 
Aby stygijskie mętne nawiedził odnogi. 
I dokazałby pewnie, ale prośba jego Sprawiła, że promienie widzi słońca tego. 
Tak rzekł Leon wymowny, wszyscy, co słuchali, 
Twarzy obfitem płaczem, wzdychając, maczali. Do krnąbrnego Amona zaś wnet przystępuje I tak w niem słodką mową wnętrzności ujmuje, 
Iż już inszy i na to, co Leon powiada, 
Nie jeno dobrowolnie i z chęcią przypada, 
Ale Rugiera prosi najserdeczniejszego Przy wszystkich, aby winę chciał darować jego, 
Winę, którą nagrodzić córką obiecuje, 
Jeśli wdzięczen, jeśli go za ojca przymuje. Gdy się to w zamku dzieje, 
Bradamanta smutna Włosy rwie, sama na się sroga i okrutna, Wzdycha, płacze, narzeka, aż biednej dziewczynie Ktoś o dobrej, przyszedszy, powiedział nowinie, Której najutrapieńsza ledwie dosłuchała, 
Blednieje, leci na dół, nagle potrętwiała. 
Niespodzianej odmianie poseł się dziwuje, 
Dźwiga ją prędko z ziemie, jak może, ratuje. I by nie jego pilność, zabiłaby była Wesoła wieść niebogę, gdy ją przeraziła, Siły we mgnieniu oka wszystkie w niej ustały, 
Nogi słabe wrodzonej pomocy nie miały. 
Tak zwykł, gdy wiodą kogo na śmierć zasłużoną, 
Martwieć i mowę tracić, z bojaźni zamknioną, Lecz skoro od dekretu będzie uwolniony, 
Niepojętą radością zaś jest napełniony. Mongrana z Jasną Górą dziwnie się raduje, 
Przyszłych potomków zacność już, już upatruje. 
Ale zaś Anzelm z Ganem, 
Falkon smutno chodzą, 
Tusząc, iż jem te związki coś złego urodzą, Zmyślają jednak pięknie i służą czasowi, 
Co dzień i co godzina na pomstę gotowi. 
Tak na zająca dybie przy dziurze biednego Chytra liszka, gdy mięsem chce być syta jego. A choć zgładzić koniecznie chciał ten dom bezecny, 
Kilku zabiwszy Rynald i Orland serdeczny, 
Choć cesarz często spórki koił ich surowe Powagą pańską, przecię zajątrzenia nowe Wszczynały się sto razy na dzień miedzy niemi: 
Tak pałali jadami nieporównanemi. 
Knuje w sercu pomstę gniew zawsze jadowity: 
Tkwi w pamięci Bertoladz, 
Pinabel zabity. Posłowie z Bulgaryej, jakoście słyszeli, 
Z tą nadzieją do Karła w Paryż przybieżeli, 
Aby Rugiera wziąwszy za pana swojego, 
Do opieki Białogród poruczyli jego. 
Więc iż się na ufności swej nie omylili, 
Skoro wychodzącego z pałacu zoczyli, 
Dziękują szczęściu, do nóg nizko się rzucają, 
Koronę i bulgarski sceptr w ręce podają. Wiedz to, o najmężniejszy mówią bohaterze, Iż cesarz znowu zbiera przedniejsze rycerze, Aby kraje pustoszył Białgrodu naszego, Który do rządu dzisiaj dajemy twojego. Śpieszże się, śpiesz dla Boga, a broń utrapionych I uczyń probę drugą sił niezwyciężonych, Sił, któremi nie jeno państw swoich ratujesz, Ale i greckie sławne wywrócisz, zepsujesz. Z ochotą wdzięcznie Rugier poselstwo przymuje I pod Białygród przybyć prędko obiecuje, 
Jeśli łaskawsze szczęście życzliwie się stawi I w pożądane kresy zamysł jego wprawi. 
Leon, skoro o posłach nową wieść przejmuje, 
Rugierowi korony i sceptra winszuje, 
Prosi, aby dotrzymał wiary Konstantemu I tej miłości, którą ofiarował jemu. Bo on wzajem już całem przyjacielem jego I bratem został szczerem według słowa swego, 
W Grecyej rozkazawszy swem, aby go znali I powinną sąsiedzką miłość oddawali. 
Żadna cnota tak wielka w Rugierze nie była, 
Któraby Bradamanty matkę poruszyła, 
Matkę nadętą, jako, gdy te wiadomości Doszły ją, iż jest królem bulgaryskich włości. Pozwala na wesele, które sam sprawuje Cesarz i najwiętszego kosztu nie żałuje, Kiedyby własną swoję córkę miał wydawać, 
Życzliwościby więtszej nie mogła doznawać. 
Nie dziw, bo namężniejszej dziewki takie były Zasługi, iż znaczniejsze inszych przewyszszyły. 
Dla dziwnych cnót Karzeł ją ważył, czcił, szanował I powiat Marsyliej obfity darował. W państwie, jako szerokie jest, kazał wywołać, 
Aby każdy, kto jeno mógł drodze wydołać. 
Przybywał do Paryża i naznaczonego Dobrej myśli nie tracił czasu sposobnego. 
Wszytkie przestrzeńsze pola, łąki za murami Ozdobiono drogiemi dziwnie namiotami, Ten się wybornem złotem świeci przetykany, 
Ten wzrok cieszy, jedwabiem rożnem malowany. W samem Paryżu ludu wielki gwałt różnego, 
Zacnych, bogatych, stanu uboższych podłego, Jest Greczyn, jest Arabin, 
Afer zwyciężony, 
Włoch, 
Niemiec, 
Francuz, 
Hiszpan pychą wyniesiony. 
Posłów z różnych monarchij tak się najechało, 
Iż na ostatni świata kraj patrzyć się zdało. 
Tem wszytkiem na cesarskie własne rozkazanie W kosztowniejszych namiotach dano z chęcią stanie. Tej nocy, co wesele przyszłe poprzedzała, 
Łoże małżeńskie wiedma mądra gotowała Z najwynieślejszą pompą, ubrane bogato, 
Bo swe przemysły dawno odważała na to, 
Wieszcze od duchów lekkich mając wiadomości, 
Jakiej ich potomkowie nabędą zacności, 
Jaka dobroć w przyszły wiek stąd wyniknąć miała, 
Co włoską ziemię całą będzie rozświecała. Nad łożem wielki namiot, długi i szeroki Zawiesić rozkazała bez wszelakiej zwłoki, 
Namiot drogi, kosztowny i dziwnie bogaty, jakiego żaden, żaden pan nie miał przed laty. 
A ten z brzegu trackiego widomie porwała, 
Gdy już dzień i godzina ślubu przyśpieszała, 
Nad Konstantynem, który rad pod niem siadywał, 
Gdy, wesoły, przy morzu uciech swych zażywał. Z pozwoleniem Leona stara prorokini, 
Aby mu ukazała, jakie cuda czyni, 
Jako snadno piekielnem duchom rozkazuje I wędzidłem sprzeczne ich paszczeki kieruje, 
Kazała z bizantyńskiej przywieźć go granice Przez kryj orne nauk swoich sztucznych tajemnice. 
Djabli, jak rozkazania zaraz usłuchali, 
Tak w mgnieniu oka namiot w Paryżu jej dali I. kapę niemniej drogą z długiemi sznurami I z inszemi do niego wraz ochędóstwami. 
Ten wziąwszy wieszczka dobra, dla Rugiera swego Uczyniła w łożnicy pięknej pokój z niego I tak rozkosznie łoże małżeńskie nakryła, 
Iż porównana z inszą ta piękność nie była. 
Ale zaś po weselu duchom rozkazała Zanieść tam, gdzie go klątwą straszliwą porwała. Przed dwiema tysięcy lat ten nieprzepłacony Namiot za Pryamusa beł w Trojej zrobiony Od królewny, co ducha prorockiego miała I przyszłe rzeczy, jako na dłoni, widziała. 
Ta na niem wspaniałych spraw historyą jasną Wielkich ludzi wyszyła swoją ręką własną I Hektorowi bratu za wielki dar dała, 
A sama zaś Kassandrą imieniem się zwała. Wielkiego bohatyra, któremu dzielnością Porównać żaden nie miał i skłonną ludzkością, 
Choć wiedziała, iż ze krwie bratniej zawołanej Późno miał wyniść, przecię niezapamiętanej Sławie wprzód poświeciła, twarz właściwą jego Wyraziwszy i dzieła umysłu wielkiego. 
Hektor, dziwnie rozkoszną ujęty robotą, 
Kochał się w niem i dar wziął od siostry z ochotą. Ale skoro od Greków zdradą beł zabity, 
A miecz Trojan miceński psował jadowity, 
Po otwarciu przez zdradę Synonowę brony Menelaus losem wziął namiot zostawiony, Z którem kiedy egipskie żyzne mijał włości, 
W nieuśmierzoną zaś wpadł troskę i żałości, 
Bo mu małżonkę znowu wziął Proteus srogi, 
Za którą dać frymarkiem musiał namiot drogi. Helena imię było tej, dziwną gładkością Uczczona, ale wiarą, cnotą i miłością Ku mężowi odmienna. 
Po śmierci zaś jego W ręce Ptolomeusza wpadł chciwie pierwszego. 
Nakoniec Kleopatrę kiedy zwojowano A łup przedniejszy, złoto, śrebro, szaty brano, 
Agryppie się w dział dostał, ten go Augustowi Darował, 
August z chęcią Tyberyuszowi. Tak z ręki w rękę długo szedł, aż Konstantemu Dostał się, włoska ziemia powinna któremu, 
Póki świat stoi, będzie, ten go do Tracyej Przeniósł, gdy kraje sprzykrzył sobie Hesperyej. 
Z wyborniejszego złota sznury miał kręcone, 
Płoty śrebrem miejscami gęsto osadzone, Figur rozkosznych było i tak pięknych siła, 
Jakby Apellesowa ręka je zrobiła. Miedzy inszemi sztuka najpiękniejsza była, 
Sama ją z wielką pracą Kassandra przeszyła: 
Przy rodzeniu ratować Gracye się zdały Królową jednę, którą dziwnie miłowały, Ta zaś nadobniusieńką powiwszy dziecinę, 
Wszczętą miedzy bogami koi mieszaninę, Chce go Jowisz, 
Merkury, 
Wenus, 
Mars serdeczny: 
Tak beł chłopiec rozkoszny, tak beł dziwnie grzeczny. Nakoniec za jej wolą wszyscy się zgodzili I cnót swoich z osobna dziecku udzielili. 
Pismo go Hipolitem być opowiedało, 
Które nad uzłoconą kolebką wisiało. 
Gdy podrósł, malowanie znowu ukazuje, 
Gdzie go szczęście prowadzi, jak cnota piastuje, Bo od Korwina proszą oń wielcy posłowie I z królem swem w opiekę biorą jego zdrowie. Pozwala Herkul zaraz, jedzie ucieszone Chłopię za Dunaj, gdzie go z wojskiem rozwinione Chorągwie biorą chętnie, ważą i szanują, 
Z najbystrzejszem dowcipem twarzy się dziwują. 
Pływa serce królewskie w niezmiernej radości, 
Nie może objąć w młodem ciele nauk, mądrości I jako w swojem własnem kocha się dziecięciu, 
Czyni powagę, która należy książęciu. Namalowała i to mądra prorokini, 
Jako w niedoszłem wieku biskupem go czyni Strygońskiem, a on radę lub wesół w pokoju Zdrową królowi daje lub krew leje w boju I z niem wespół srogiego albo Traka bije, 
Albo pod wziętem bez szturm Wiedniem Dunaj pije. 
Gdziekolwiek serdeczny król swe ruszy namioty, 
On go prowadzi, pełen szczęścia i ochoty. I to się z haftowania pięknego znać daje, 
Najrozkoszniejszy przy niem jak Fuszko zostaje, 
Fuszko, co mu wspaniałych dzieła czyta ludzi I w rozpalonem sercu męstwo więtsze budzi. 
Raz go naucza, czego naśladować trzeba, 
Jeśli wieczystą pragnie sławą dosiądź nieba, 
Raz jako się wielkiemu wystrzegać mężowi Tych, co cielesnem żądzom służą i brzuchowi. Jeszcze i to nadobna Kassandra wyszyła, 
Jak go na kardynalstwo cnota wywyszszyła: 
Już w konsystorzu siedzi, już na mądrość jego Zdumiewa się powaga Rzymu budownego. Co mniemasz jeden mówi poszeptem drugiemu Nie godzienliby światu panować wszytkiemu? O gdyby jego Piotrów płaszcz otoczył cnoty, Szczęśliwe mielibyśmy lata i wiek złoty! Na drugiej części widać młodziana dzielnego Zabawy przyzwoite urodzeniu jego: 
Tu zjadłą niedźwiedzicę z Krępakowej góry Pędzi, tu z żółtej każe lwa odzierać skóry, Tu w ostrowach gęściejszych, zemknąwszy smycz z dłoni, 
Poruszone z wierzchu skał sarny co dzień goni, 
Lub wieprza, kręcąc w ręku oszczep ustalony, 
Dogoniwszy, przebija na obiedwie strony. W wierzchu samem namiotu dziwnie bogatego Insze sprawy wyryła chłopca serdecznego Kassandra, któremi już w wieku poważniejszem Słynął po włoskiej ziemi, gdy beł doroślejszem. 
Wiele przykładów, wiele układnej ludzkości Męstwa namalowała i lubej skromności, 
Lecz nad te cnoty hojność jego wywyszszyła Tak barzo, iż namiotu część ją zastąpiła. A potem z nieszczęśliwem Insubrów książęciem, 
Co beł zawołanemu Herkulowi zięciem, 
Jako na wojnę jedzie i żądła wężowe Rozpuszcza, co jady tchną smrodliwe, surowe, 
I wiary jednakiej mu zawżdy dotrzymuje, 
Lubo go gromi lubo fortuna piastuje. 
Ucieka z porażonem i w przypadku jego Cieszy, serca dodaje, nie chce żyć bez niego. Po drugiej stronie, z boku jakoby lewego, 
Wyraziła plac, gdzie się za Alfonsa swego Zastawia i Ferrarza broni roztropnością, 
Kiedy go zdradą dostać chciano i chytrością, 
I widomemi znaki zarazem szlakuje, 
Iż brat przyrodzony ich zdrajcą się najduje, Zaczem tego imienia dziedzicem zostaje, 
Które Cyceronowi Rzym słusznie wprzód daje. Potem, jak w jasnej zbroi z kruszca wybornego Bieży w zapędzie bronić kościoła świętego I z trochę swoich wpadszy na uszykowany Lud, gęsto przez okrutne zabija ich rany. 
Gdzie koń bystry kieruje, gdzie szablę podnosi, 
We mgnieniu oka tumult sprzysiężony znosi I wraz, niż pocznie płomień pałać, węgle psuje: 
Przychodzi, widzi zdrajców, jak Cesarz, morduje. U dołu zaś wesołą robotą wyszyła Armatę, co się w morzu, przegrawszy, topiła, 
Armatę, jako więtszej przeciwko Turkowi Wenetowie nie słali lubo Greczynowi. 
Tę kruszy, topi, pali i łupu drogiego Część przedniejszą z zwycięstwem śle do brata swego, 
Miedzy żołnierstwo dzieli ostatek, szafuje, 
Sobie jedyną tylko sławę zostawuje. Białe głowy wspanialsze oczy utopiły W pięknych osobach, co wzrok każdego cieszyły. 
Cóż po tem: zadumiałe darmo patrząc, śledzą, 
Bo przyszłych rzeczy skutku w obrazach nie wiedzą. 
Miło jem jednak patrzyć w twarzy haftowane, 
W których są tajemnice boskie zawiązane. 
Bradamanta tylko się serdecznie raduje, 
Gdy od Melissy krwie swej wiadomość przejmuje. Ale i Rugier niemniej przypomina sobie, 
Iż od Atlanta pierwej, niżeli legł w grobie, 
Po wiele razy słyszał o cnotach wspaniałych, 
Choć to jeszcze z lat słusznie nie wyroście małych, 
Hipolita, co nadeń miedzy wnuki jego Bohatyra nie miało być serdeczniejszego. 
Ale do Karła pódźmy, który rozmajtemi Dostatkami chce uczcić gości cesarskiemi. Tysiąc krotofil różnych, tysiąc uciech czyni, Snadno poznać, kto mąż jest dobry w onej chwili, 
Gdy kopiami gęste czynią pojedynki O zakład męstwa, droższe w złocie upominki. 
Skry z hartowanych grotów koło zbrój latają, 
Trzaski drobne obłoków pierwszych dosięgają, 
Wszystkich jednak dzielnością swą Rugier celuje, 
W zapasach, w męstwie, w tańcu sam jeden przodkuje. Dnia, jako się bankiet wszczął sławny, ostatniego Miał Rugiera po lewej ręce serdecznego Cesarz, a Bradamantę po prawej posadził I wesoły o sprawach ich ważniejszych radził. 
Alić z pola przyśpieszył bohatyr nieznany, 
W czarny, kosztowny, piękny nasuwień ubrany, Koń czarny, puklerz wisiał z ramienia lewego Czarny, a sam nad podziw wzrostu ogromnego. Beł to Rodomont, z Sarce królik zawołany, 
Co po wziętem od dziewki razie zasromany, 
Przysiągł nie nosić szable u boku swojego I zbroją nie okrywać grzbietu szerokiego, 
Aż rok jeden, dzień jeden, miesiąc jeden minie. 
Sam tem czasem u jednej taił się jaskinie, 
Bo tak rycerze zwykli karać samych siebie Po nienadanej wieków dawniejszych potrzebie. Tak z konia nie zsiadając, nie schylając głowy, 
Zdał się wszytkiemi gardzić, hardy i surowy, Nic go obecność wielkich ludzi nie ruszyła, 
Nic pań pięknych, 
Karłowa fraszką zacność była. 
Co żywo się zdumiewa, co żywo dziwuje, 
Wstali wszyscy, szmer ucichł, każdy swe gotuje Uszy na nowe wieści, już ich nadkładają, 
Już w niem utkwiwszy oczy, co powie, czekają. Ten zaś, jak ruszył koniem przed samego Karła, 
Głosu dobywa, pychą uniesiony, z garła, Król mówiąc z Sarce jestem, 
Rodomont nazwany, Przyjechałem umyślnie tu, niespodziewany, Ciebie, 
Rugierze wyzwać, na okrutne groty I ukarać, nim Febus swą twarz skryje złoty, Żeś zdrajca, żeś niegodzien miedzy tak wielkiemi O bok bohatyrami siedzieć francuskiemi. A choć to jawnie twój fałsz może być widziany, Bo wiarę swą wzgardziwszy, siedzisz z chrzęścijany, Ja przecię tą kopią poprzeć pragnę tego, Żeś bez żadnej przyczyny króla zdradził swego. Wsiadajże, albo jeśli sił się boisz moich, Obierz kogo z przyjaciół na swe miejsce twoich, Bo ja o tę swej wiary i krzywdę i szkodę Z każdem, że to jest prawda, com wyrzekł, dowiodę. Na to buczne, surowe i harde łajanie Porywa się od stołu Rugier niemieszkanie I z pozwoleniem Karła mówi do srogiego Rodomonta, iż nigdy nie dowiedzie tego, 
Aby w tem, coby wadzić miało uczciwemu, 
Zgrzeszył kiedy przeciwko królowi swojemu, Raczej tak go szanował, tak się z niem obchodził, 
Iżby i pomyśleniu rad jego wygodził. Zaczem bez wszelkich odwłok, namniejszej zabawy Sam dziwnie ukrzywdzonej będzie bronił sprawy I ukaże, ufając Bogu mocno swemu, 
Że sił przeciw Afrowi dosyć ma dużemu. 
Tem czasem Rynald, 
Orland wraz się porywają, 
O kirysy i konie na giermki wołają, Markiez, 
Dudon, 
Marfiza za Rugiera swego Chcą lub umrzeć lub zabić króla wyniosłego. Nie powinieneś mówią wesela swojego Sam rozrywać dla hardych słów króla dzikiego. Siedź w pokoju, my za cię lubo dziś wygramy, Lubo zdrowie, jeśli tak Bóg naznaczył, damy. 
Lecz to daremne słowa były, bo on swoję Zaraz wdział doskonałą, rozgniewany zbroję. 
Orland mu do przypięcia ostrogi gotuje, 
Karzeł złotem oprawną szablę przypasuje. Z Bradamantą Marfiza hełm nań jasny kładzie Hektorów, aby głowy w przykrej bronił zwadzie, 
Astolf wspaniały konia trzyma wyprawnego, 
Dudon posługę przyjął strzemienia lewego. 
Sposobny plac z markiezem Rynald obierają, 
Gdzie dwaj najserdeczniejszych mężów się bić mają, Ten, jak prędko wyniosłem zrębem ogrodzono, 
Niepotrzebny z pośrzodka gmin wnet wyrzucono. Biała płeć wylękniona do kupy się ściska, Tak więc stadko gołębiąt mdłych, gdy obłok ciska Z najstraszliwszych piorunów gromy, trzaskawice, 
Skoro na rolą wyszły posianej pszenice, 
Uchodzą, a wicher ich w bok pędzi szalony, 
Grad tłucze, z nieprzejźrzanych chmur nagle spuszczony. 
Boją się o Rugiera, widząc siły jego Mniej podobne do wzrostu Afra najduższego. Toż się i inszem wszystkiem zda, strach ich przejmuje, 
Żywa mdłe serce pamięć dotąd w nich rysuje Pamięć sił niezrównanych i męstwa dziwnego, 
Gdy trupem doły równał ludu pobitego W śrzodku samem Paryża, a ognie wzniecone Połykały z rąk krwawych domy wyniesione, Znak świeży pogańskich dzieł tkwi w oczach każdemu: 
Nierychło tuszą wskórać Paryżowi swemu. Ale nad ine wszytkie Bradamanta smutna Lęka się, żywe serce rżnie żałość okrutna, 
Nie dlatego, aby mniej o męstwie trzymała Rugierowem, którego tysiąckroć doznała, 
Ale miłość serdeczna, miłość świeżo wszczęta Sprawuje, iż troskami musi być przejęta. 
Skry oraz i łzy z oczu pięknych wylatują, 
Gniew, wątpliwość, nadzieja biedną obejmują. O, jakoby życzyła tę spórkę za niego Podjąć, na wadze stanąć Marsa wątliwego I swem własnem okupić zdrowie Rugierowe Przez to niebezpieczeństwo straszliwe, surowe! 
Tysiąc śmierci fraszka, jej, byle na swojego Co godzina patrzyła małżonka zdrowego, Świeżych chęci i świeżych, gorących miłości Nie chce nagle frymarczyć w płacze i żałości. Lecz i słów i próśb takich smutna nie najduje Użyć go, gniew mu szczery z oczu wyskakuje. 
Milczy, twarz bladą spuszcza, serce żałośliwe Ledwie patrzyć pozwala na boje straszliwe. 
A ci zaś, skoro na plac wjechali szeroki, 
Srogie kopie wziąwszy, w swoje kładą toki I tak w się przykro w żartkiem skoku uderzyli, 
Iż obie aż do gałek, jako lód, skruszyli. Drzewo pogańskie w tarczy sam śrzodek trafiło, . 
Ale najmniejszej szkody w niej nie uczyniło, 
Bo miedź, co ją czterykroć Mulcyber ćwiczony Dla Hektora wypławił, grot zniosła stalony. 
Rugier także w kraj trafił puklerza twardego, 
Który wskróś przepędziwszy, kęs blachu przedniego Zdziurawił i szerokich piersi jednem razem Dosiągł srogiej kopiej hartownem żelazem. Z tak gwałtownego razu doliny zadrżały I przyległejsze lasy okropny dźwięk dały. 
Kopia się w drobniuchne trzaski zdruzgotała I na kształt mniejszych ptasząt pod niebo leciała. 
Jak jem nogi podrąbił, wraz obadwa konie Na wymierzone padły z wielkiem grzmotem błonie. 
Lecz się bohaterowie sami poprawują, 
Ostrogami, munsztukiem z ziemie ich wzbudzają. Skoro ułomki srogich kopij zarzucili, 
Z dobytemi szablami do siebie skoczyli. 
Oczy szczerem płomieniem obiema pałają, 
Gniewliwe zęby coraz straszliwiej zgrzytają. 
Stąd Rugier, zowąd Afer przypada zuchwały, 
Dzielność się ostrzy, jako żelazo od skały, 
Wielką sławy chciwością, już cięte spuszczają Rany na hełm, już sztychem twarzy dosięgają. Nie okrył twardem smoczem łupieżem swej głowy Rodomont, który nosił król kiedyś surowy, 
Król Babilonu srogi, i u boku swego Nie miał tej szable, własna co bywała jego. 
Bo jak od Bradamanty został zwyciężony Na mostku, gdzie wir wściekłej rzeki biegł szalony, 
Różnie to porozrzucał wszystko, zasromany: 
Tak go gniew, żal i wstyd bódł srogi, niesłychany. Wdział jednak inszą zbroję dobrą, doświadczoną I broń przypasał twardą, dziwnie wyostrzoną. 
Lecz ani ta i insza naleźć się nie mogła, 
Coby Afra ustrzegła, coby mu pomogła Przeciw najokrutniejszej Balizardzie jego: 
Tak hełmy, tarcze kraje z żelaza przedniego. 
Za każdem cięciem blachy, gdzie zajmie, ukroi: 
Już w kilku miejscach ciecze krew po ślizkiej zbroi. Ciecze krew z Rodomonta, gniewem zajadłego, 
Miece się, zrze sam w sobie na kształt szalonego, Nieuśmierzonem wichrem tak wzruszone wały Grożą krzemiennem gruntom wyniesionej skały. 
Tarcz cisnął precz, a szablę chyżo w onej dobie Porwał w ręce, co są sił niezrównanych obie, Potem najgwałtowniejszą mocą serdecznego Ciął Rugiera w samy wierzch szyszaka jasnego. Nie tak u Wulkanowej na wyspie roboty Dużemi Cyklopowie raz wraz tłuką młoty, 
Nie tak machinę ciężką po klubach spuszczają Na tramy, które w ziemię głęboko wbić mają, 
Jako poganin, wielką siłą rozwiedziony, 
Z obu rącz trafił w szyszak mocny, doświadczony I wzdłuż Rugiera pewnie rozciąłby dobrego, 
Lecz hełmu nie drasnęła broń sczarowanego. Ten jednak niesłychanem ogłuszony razem, 
Z siodła się na spadnienie pochyla zarazem. 
Powtarza srogie cięcia Afer zapalczywy: 
Ów się namniej nie czuje, jakby nie był żywy, I trzecikroć wyniosłem gdy z wierzchu zamachem Ciął w szyszak, pięciorakiem umocniony blachem, 
Nie strzymała krucha broń, w proch się rozsypuje I bezbronną Afrowi rękę zostawuje. Poskoczywszy Rodomont, bliżej przystępuje Do Rugiera, co z razów ciężkich się nie czuje, Bo tak zmysły i ostry wzrok mu zaślepiły, 
Iż przyrodzonej już nic nie zdał się mieć siły. 
Lecz go trzeźwi Sarracen, idzie z niem w cieśniejszą, 
Za szyję łapa prawą swą ręką silniejszą, Tem kształtem i sztukami, z mocą złączoneini, 
Wyrzuca go precz z siodła, zostawia na ziemi. Zaledwie piasku dopadł Rugier doświadczony, 
Przyszedł do siebie, gniewem, wstydem zapalony, Postrzegł, iż najkochańsza Bradamanta jego Mdleje, przejęta strachem przypadku onego. 
Kręci dobytą szablą, wziętej chce lekkości Mścić zaraz, przybywa mu serca i śmiałości. 
Raz wraz śmiertelne razy ciska, aby głowy Dosiądź przez twardy szyszak mógł miecz piorunowy. Ten konia ostrogami zwarł i chce pieszego, 
Potrąciwszy, na ziemi mieć obalonego. 
Ale lewą porywa Rugier prędko dłonią Za uzdę, potem trzykroć jadowitą bronią W boku, brzuchu, kolanach czyni krwawe sztychy I karze Rodomonta hardego przepychy. 
Kręci się namocniejszy król, wodze wydziera I coraz bystrem koniem, bodąc go, naciera. Nakoniec, jako jeszcze miecza skruszonego Jelca miał, tłucze przez hełm Rugiera mężnego I mocy przydawając rękom zjednoczonej, 
Chce w niem znowu przygasić siły nademdlonej. 
Lecz Rugier, co się ostrem rozumem sprawuje, 
Ramię duże oboją ręką obejmuje I tak go mocno ciągnie, iż poganin srogi Musiał siodło wypróżnić i stanąć na nogi. Lub ta moc jego lubo szczęście tak mieć chciało, 
Iż najsilniejszego z niem pohańca zrównała, 
W tem więtszą Rugierowi oświadczając swoję Życzliwość, że miał jeszcze całą bez skaz zbroję I szablę w rękach, z którą w wielkiem chodzi kroku, 
To w głowę tnie, to dziurę sztychem czyni w boku, 
Tak przystępu Afrowi chcąc bronić blizkiego, 
Który rękami objąć pragnie piersi jego. Widzi krew, co mu ciecze z boku i z kolana, 
W którem przez nakolanka świeciła się rana, Zaczem tuszy i tej jest, weselszy, nadzieje, 
Iż zmordowana jego wściekłość nademdleje. 
Poganin zaś jelcami szable potłuczonej Z ostatnią siłą mocy oraz zjednoczonej Rugiera po trzecikroć tak dosiągł dobrego, 
Iż znowu zmysły zaćmił i wzrok bystry jego. W twarz przez hełm i łppatkę trafił odważony Sarracen: chwieje sobą Rugier ogłuszony I zaledwie się trzyma, aby z okrutnego Razu grzbietem nie zmierzył piasku chropawego. 
Widząc to Afer, śmierć mu pewną obiecuje I podpaść jak najbliżej podeń usiłuje, Lecz kiedy się porywa z ochotą do niego, 
Szwankuje z zbytnich bólów kolana rannego. Nie traci Rugier czasu: porwawszy mu prawy Łokieć, daje w dużą pierś raz przykry i krwawy I gdzie obojczyk strzeże powierzonej szyje, 
Gniewem ujęty srogiem, tłucze, siecze, bije, 
Nakoniec na ziemię go wali w onej chwili. 
Ten zaś, aby prędko wstał, nie darmo się sili, 
Ramionmi go mocnemi dużo opasuje, 
Dziwne sztuki, aby padł na spodek, najduje. Odpiera Rugier sztuką zapaśniczą śmiele, Rodomontowi ranny bok wziął mocy wiele, 
A ów żartkiem obrotem i stanu lekkością Przeszedł go, w się zebrany, i umiejętnością. 
Zna rzeźwiejszą swoję moc, nie tak obrażony, 
Zaczem, gdzie potok widzi krwie hojnej puszczony, 
Mdli go różnem sposobem, zajadły i srogi, 
Pod kolano ranione podkładając nogi. Temu z sierdzitych oczu płomień wyskakuje, 
Kark mu ramieniem lewem mocno obejmuje, 
A prawem za bok trzyma, raz podniesionego Chcąc o ziemię uderzyć, raz zaś ściśnionego Udusić, obraca niem, lecz Rugier żartkiemi Stopami chwyta piasek, chcąc stanąć na ziemi, 
Albo jeśli też przydzie paść, aby nie miała Razów śmiertelnych nauka od miąższości ciała. Chodzą dokoła oba, pomykając kroku, Dopadł Rugier lewego pod piersiami boku I wszystką mocą wraz go ścisnął żylistemi Rękoma, 
Anteusa jak Alcyd swojemi. 
Potem prawą swą goleń, trochę pochylony, 
Pod kolana podłożył, z którego czerwony Ciekł strumień i wzniówszy go, tak puścił na ziemię, 
Iż swą tłucze haniebnie twarz, czoło i ciemię. Ciemieniem wprzód, łopatką potem padł surowy Sarracen: krew mu pryska z przy tłuczonej głowy I ziemię chciwie zlewa, jako potok jaki, 
Co od źrzódła gościniec udziałał trojaki. 
Rugier szczęścia będąc już mistrz własny lepszego, 
Na Rodomonta wpada bez zwłoki srogiego I jedną ręką gardziel żmie, ściska odkryty, 
Drugą puinał wyrwał żartko jadowity. Jako w jamach, gdzie złoto Węgrowie kopają, 
Lubo ci, co nad rzeką Iberem mieszkają, 
Jeśli ziemia przywali z górników którego, 
Ledwie oddech ściśniony ducha subtelnego Wypuści, skarg nie czyni język zasypany, 
Oczy tylko, nos, uszy krwawe toczą piany: 
Tak beł ciężko Sarracen niemniej przytłoczony Od zwyciężce, na piasek gdy padł, obalony. Do twarzy mu przymierza raz puinał srogi, 
Raz do czoła, gdzie prędsze wyścia dusze drogi, 
Krzyczy: Poddaj się, radzę, a ja obiecuję, Iż cię, serdeczny mężu, żywotem daruję. 
Lecz ten, widząc szeroką raną bok otwarty, 
Woli umrzeć, niżeli żyć: tak jest uparty, Miece się gwałtem barziej, niż przedtem, potężny, 
Lub mu na siłach zeszło lub jest niedołężny. Tak więc, kiedy pod sobą brytan kundla tłoczy, 
Świecą mu się czerwone wścieltłem jadem oczy, 
A kły w niem utopiwszy, krew z garła wylewa, Ten ledwie skrzeczy i tchnie, w pół martwy omdlewa, 
Już o swem zwątpił zdrowiu, dziwnie spracowany, 
Krwią ściekły pysk zbroczyły brzydkie w koło piany, Lecz iż jeszcze w niem mieszka ciepło przyrodzone, 
Wydziera się, światło chce widzieć ulubione. Miece się straszliwy król, choć w bezkrewnem ciele Trochę sił zostało mdłych i mocy niewiele, To jednak uporami sprawił w ten czas swemi, 
Iż ręki prawej dobył, gdy leżał na ziemi, 
Z puinałem, w jeden raz cicho serdecznego Chcąc uderzyć Rugiera w pół łona samego. 
Postrzegł ten i jawnie stąd swą śmierć upatruje, 
Jeśli zwlecze, jeśli go w skok nie zamorduje. Tak po trzy, po czterykroć ręką wyniesioną Trafia w czoło i wskroś je mocą zgromadzoną Przebija, naostrzejszy puinał się kryje Wszystek w mózgu i ze krwią łakomie go pije. 
Do Acherontu leci dusza podziemnego, 
Od ciała oderwana nad lód zimniejszego, Leci w Kocyt brzydki duch, a z ostatniej mowy Daje znać, jako tu beł zły, hardy, surowy. 
Koniec pieśni czterdziestej szóstej i ostatniej.
<|endoftext|>
Nie przeto pytam, 
Pietrze, gdzie się chcesz przechodzić, 
Abych się miał na jednę drogę z tobą zgodzić. 
Ale gdziekolwiek ty chcesz, to mnie tam nie w drogę, 
Bo twego kiepstwa słuchać już dalej nie mogę.
<|endoftext|>
Biedna starości, wszyscy cię żądamy, 
A kiedy przydziesz, to zaś narzekamy.
<|endoftext|>
W tym się Fortuny radzić nie potrzeba: 
Chowaj swe dobrze, coć Bóg życzył z nieba, A kiedy będziesz miał pogodę na co, 
Łapaj jej z przodku, z tyłu nie masz za co.
<|endoftext|>
Gospodzinie wszechmogący, 
Nade wszytko stworzenie więcszy, 
Pomoży mi to działo słożyć, 
Bych je mógł pilnie wyłożyć Ku twej fały rozmnożeniu, 
Ku ludzkiemu polepszeniu! 
Wszytcy ludzie, posłuchajcie, 
Okrutność śmirci poznajcie! Wy, co jej nizacz nie macie, 
Przy skonaniu ją poznacie. 
Bądź to stary albo młody, 
Żadny nie ujdzie śmiertelnej szkody, Kogo koli śmierć udusi, 
Każdy w jej szkole być musi, Dziwno się swym żakom stawi, 
Każdego żywota zbawi. 
Przykład o tem chcę powiedzieć, 
Słuchaj tego, kto chce wiedzieć! 
Polikarpus, tak wezwany Mędrzec wieliki, mistrz wybrany, 
Prosił Boga o to prawie, 
By uźrzał śmierć w jej postawie. 
Gdy się moglił Bogu wiele, 
Ostał wszech ludzi w kościele, 
Uźrzał człowieka nagiego, 
Przyrodzenia niewieściego, 
Obraza wielmi skaradego, 
Łoktuszą przepasanego. 
Chuda, blada, żółte lice Łszczy się jako miednica, Upadł ci jej koniec nosa, 
Z oczu płynie krwawa rosa, Przewiązała głowę chustą Jako samojedź krzywousta, Nie było warg u jej gęby, 
Poziewając skrżyta zęby, Miece oczy zawracając, 
Groźną kosę w ręku mając, Goła głowa, przykra mowa, 
Ze wszech stron skarada postawa Wypięła żebra i kości, 
Groźno siecze przez lutości. 
Mistrz widząc obraz skarady, 
Żołte oczy, żywot blady, 
Groźno się tego przelęknął, 
Padł na ziemię, eże stęknął. 
Gdy leżał wznak jako wiła, 
Śmierć do niego przemowiła. 
Mors dicit: 
Czemu się tako barzo lękasz? 
Wrzekomoś zdrów, a wżdy stękasz! 
Pan Bog tę rzecz tako nosił, 
Iżeś go o to barzo prosił, 
Abych ci się ukazała, 
Wszytkę swą moc wzjawiła, Otoż ci przed tobą stoję, 
Oględaj postawę moję: 
Każdemu się tak ukażę, 
Gdy go żywota zbawię. 
Nie lękaj się mie tym razem, 
Iż mię widzisz przed obrazem. 
Gdy przydę, namilejszy, k tobie, 
Tedy barzo zeckniesz sobie: 
Zableszczysz na strony oczy, 
Eż ci z ciała pot poskoczy. 
Rzucęć się jako kot na myszy, 
Aż twe sirce ciężko wdyszy. 
Odchoceć się s miodem tarnek, 
Gdyć przyniosę jadu garnek Musisz ji pić przez dzięki. 
Gdy pożywiesz wielikiej męki, 
Będziesz mieć dosyć tesnice, 
Odbędziesz swej miłośnice. 
Ostań tego wszego, tobie wielę, 
Przez dzięki kaźnią rozdzielę. 
Mow se mną, boć mam działo, 
Gdyć się se mną mówić chciało, Widzisz, iżem ci robotnica Czemu cię wzięła taka tesnica? 
Ma kosa wisz, trawę siecze, 
Przed nią nikt nie uciecze. 
Wstań, mistrzu, odpowiedz, jestli umiesz! 
Za po polsku nie rozumiesz? 
Snać ci Sortes nie pomoże, 
Przelęknąłeś się, nieboże! 
Już odetchni, nieboraku, 
Mow se mną, ubogi żaku, 
Nie boj się dziś mojej szkoły, 
Nie dam ci czyść epistoły. 
Magister respondit: 
Mistrz przemówił wielmi skromnie: 
Lęknąłem się, eż nic po mnie. 
Ta mi rzecz barzo niemiła, 
Iżeś mię tako postraszyła, By była co przykrego przemowiła, 
Zerwałaby się we mnie każda żyła, Nagle by mię umorzyła I duszę by wypędziła. 
Proszę ciebie, ostęp mało, 
Boć nie wiem, coć mi się zstało: 
Mgleję wszytek i bladzieję, 
Straciłem zdrowie i nadzieję. 
Racz rzucić od siebie kosę, 
Ać swoję głowę podniosę! 
Mors dicit: 
Darma, mistrzu, twoja mowa, 
Tegom ci uczynić nie gotowa. 
Dzirżę kosę na rejistrze, 
Siekę doktory i mistrze, 
Zawżdy ją gotową noszę, 
Przez dzięki noclegu proszę. 
Wstań ku mnie, możesz mi wierzać, 
Nie chcęć się dzisia zniewierzać! 
Wstał mistrz jedwo lelejąc się, 
Drżą mu nogi, przelęknął się. 
Magister dicit: 
Miła Śmierci, gdzieś się wzięła, 
Dawno liś się urodziła? 
Rad bych wiedział do ostatka, 
Gdzie twoj ociec albo matka. 
Mors dicit: 
Gdy stworzył Bog człowieka, 
Iżby był żyw eż do wieka, 
Stworzył Bog Jewę z kości Adamowi ku radości. 
Dał jemu moc nad źwierzęty By panował jako święty Podał jemu ryby s morza. 
Chcąc go zbawić wszego gorza Polecił mu rajskie sady, Chcąc ji zbawić wszej biady, 
To wszytko w jego moc dał, 
Jedno mu drzewo zakazał, 
By go owszejki nie ruszał Ani się na nie pokuszał, 
Rzeknąc jemu: „Jedno ruszysz, 
Tedy pewno umrzeć musisz!” Ale zły duch Jewę zdradził, 
Gdy jej owoc ruszyć radził. 
Ewa się ułakomiła, 
Śmiałość uczyniła. 
W ten czas się ja poczęła, 
Gdy Ewa jabłko ruszyła, 
Adamowi jebłka dała, 
A ja w onem jebłku była. 
A Adam mie w jebłce ukusił, 
Przeto przez mię umrzeć musił W tem Boga barzo obraził I wszytko swe plemię zaraził. 
Magister dicit: 
Miła Śmirci, racz mi wzjewić, 
Przecz chcesz ludzie żywota zbawić, 
Czemu twą łaskę stracili, 
Zać co złego uczynili? 
Chcem do ciebie poczty nosić, 
Aby się dała przeprosić. 
Dałbych dobry kołacz upiec, 
Bych mógł przed tobą uciec. 
Mors dicit: 
Chowaj sobie poczty swoje, 
Rozdrażnisz mię tyle dwoje! 
W pocztach ci ja nie korzyszczę, 
Wszytki w żywocie zaniszczę. 
Chcesz li wiedzieć statecznie, 
Powiem tobie przezpiecznie: 
Stworzyciel wszego stworzenia Pożyczył mi takiej mocy, 
Bych morzyła we dnie i w nocy. 
Morzę na wschód, na południe, 
A umiem to działo cudnie. 
Od połnocy do zachodu Chodzę nie pytając brodu. 
Toć me nawięcsze wiesiele, 
Gdy mam morzyć żywych wiele: 
Gdy się jimę z kosą plęsać, 
Chcę jich tysiąc pokęsać. 
Toć jest mojej mocy znamię Morzę wszytko ludzskie plemię: 
Morzę mądre i też wiły, 
W tym skazuję swoje siły, I chorego, i zdrowego Zbawię żywota każdego, Lubo stary, lubo młody, 
Każdemu ma kosa zgodzi, Bądź ubodzy i bogaci, 
Szwytki ma kosa potraci, Wojewody i czestniki, 
Wszytki świecskie miłostniki, 
Bądź książęta albo grabie, 
Wszytki ja pobierzę k sobie. 
Ja z króla koronę semknę, 
Za włosy ji pod kosę wemknę, Też bywam w cesarskiej sieni, 
Zimie, lecie i w jesieni. 
Filozofy i gwiazdarze, 
Wszytki na swej stawiam sparze, Rzemieślniki, kupce i oracze, 
Każdy przed mą kosą skacze, Wszytki zradźce i lifniki, 
Zostawię je nieboszczyki. 
Karczmarze, co źle piwa dają, 
Nieczęsto na mię wspominają, Jako swe miechy natkają, 
W ten czas mą kosę poznają, Kiedy nawiedzą mą szkołę, 
Będę jem lać w gardło smołę. 
Jedno się poruszę, 
Wszytki nagle zdawić muszę. 
Naprzod zdawię dziewki, chłopce, 
Aż się chłop po sircu smekce. 
Ja zabiła Golijasza, 
Annasza i Kajifasza, Ja Judasza obiesiła I dwu łotru na krzyż wbiła, Alem kosy naruszyła, 
Gdym Krystusa umorzyła, 
Bo w niem była Boska siła. 
Ten jeden mą kosę zwyciężył, 
Iż trzeciego dnia ożył, Z tegom się żywotem biedziła, 
Potem jużem wszytkę moc straciła. 
Mam moc nad ludźmi dobremi, 
Ale więcej nade złemi, Kto nawięcej czyni złości, 
Temu słamię kości. 
Chcesz li, jeszcze wzjawię tobie, 
Jedno bierz na rozum sobie: 
Powiem ci o mej kosie, 
Jedno jej powąchaj w nosie, 
Chcesz li spatrzać jako ostra, 
Zapłacze nad tobą siostra, 
Mistrzostwać nic nie pomogą, 
W ocemgnieniu wezdrżysz nogą, Jedno wyjmę z puzdra kosy, 
Natychmiast smienisz głosy. 
Dał ci mi to Wszechmogący, 
Bych morzyła lud żywiący. 
Zawżdy wsłynie moja siła, 
Jam obrzymy pomorzyła: 
Salomona tak mądrego, 
Absolona nadobnego, 
Sampsona wielmi mocnego I Wietrzycha obrzymskiego, Ja się nad niemi pomściła, 
A swą kosę ucieszyła. 
Jać też dziwy poczynam, 
Jedny wieszam, drugie ścinam. 
Magister respondit: 
Jać nie wiem, z kim się ty zbracisz, 
Gdy wszytki ludzie potracisz, Gdy wszytki ludzie posieczesz, 
A gdzież sama ucieczesz! 
Wszędyć trzeba ludzkiej przyjaźni, 
By cię zgrzeli w swojej łaźni, 
Aby się w niej napociła, 
Gdyby się urobiła A potem lepiej czyniła. 
Mors dicit: 
Owa, ja tu ciebie smyję, 
W ocemgnieniu setnę szyję. 
Czemu się tako z rzeczą wciekasz, 
Snać tu jutra nie doczekasz! 
Mówisz mi to tako śmiele, 
Utnęć szyję i w kościele! 
Otoż, mistrzu barzo głupi, 
Nie rozumiesz o tej kupi: 
Nie korzyszczęć ja w odzieniu Ani w nawięcszem jimieniu, 
Twe rozynki i migdały Zawżdyć mi za mało stały, 
Eksamity i postawce Tych się mnie nigdy nie chce. 
W grzechu się ludzkiem kocham, 
A tego nigdy nie przeniecham. 
Duchownego i świecskiego, 
Zbawię żywota każdego, 
A każdego morzę, łupię, 
O to nigdy nie pokupię: 
Kanonicy i proboszcze Będą w mojej szkole jeszcze, 
I plebani s miąszą szyją, 
Jiżto barzo piwo piją I podgardłki na pirsiach wieszają, Dobre kupce, rostocharze, 
Wszytki moja kosa skarze, Panie i tłuste niewiasty, 
Co sobie czynią rozpasty, 
Mordarze i okrutniki, 
Ty posiekę nieboszczyki, Dziewki, wdowy i mężatki Posiekę je za jich niestatki, Szlachcicom bierzę szypy, tulce, 
A ostawiam je w jenej koszulce, Żaki i dworaki, 
Ty posiekę nieboraki, Wszytki, co na ostre gonią, 
Biegam za nimi z pogonią, Kto się rad ku bitwie miece, 
Utnę mu rękę i plece, 
Rozdzielę ji z swoją miłą, 
A ostawię ji prawym wiłą, Chcę mu sama trafić włosy, 
Iże smieni głosy. 
Magister dicit: 
By mię chciała trocha słuchać, 
Chciałbych cię nieco pytać: 
Czemu się lekarze stają, 
Gdy z twej mocy nie wybawiają, 
I też powiedają, 
Eże wieliką moc zioła mają. 
Mors respondit: 
Otoć każdy lekarz faści, 
Nie pomogą jego maści, Pożywają mistrzostwa swego, 
Poki nietu czasu mego, 
A poki jest wola Boża, 
Poty człowiek praw niezboża. 
Nie pomogą apoteki, 
Przeciw mnie żadne leki, 
A wżdy umrzeć każdy musi, 
Kto jich lekarstwa zakusi, Na mały czas mogą pomoc, 
Iż niemocny weźmie swą moc. 
A wżdy koniec temu będzie, 
Gdy lekarz w mej szkole siędzie, 
Bowiem przeciw śmirtelnej szkodzie Nie najdzie ziela na ogrodzie. 
Darmo pożywasz lubieszczka, 
Jużci zgotowana deszczka, Nie pomoże kurzenie piołyna, 
Gdy przydzie moja godzina, Nie pomogą i szełwije Wszytko śmirć przez ługu smyje. 
Jać nie dbam o żadne ziele, 
A wżdy już lat przeszło wiele, 
Gdy pożywam swego państwa, 
A nie dbam o żadne lekarstwa, Swe poczwy nad ludźmi stroję, 
A wżdy w jenej mierze stoję. 
Morzę sędzie i podsędki, 
Zadam jim wielikie smętki. 
Gdy swą rodzinę sądzą, 
Często na skazaniu błądzą Ale gdy przydzie sąd Boży, 
Sędzia w miech piszczeli włoży: 
Już nie pojedzie na roki, 
Czyniąc niesprawie otwłoki, 
Co przewracał sądy wierne, 
Bierząc winy nieumiernie, 
Bierząc od złostnikow dary, 
Sprawiając jich niewiery To wszytko będzie wzjawiono I ciężko pomszczono. 
Magister dicit: 
Proszę ciebie, słuchaj tego, 
A niechaj mówienia swego. 
Twoja kosa wszytki siecze, 
Tako szlachtę, jako kmiecie, Dawisz wszytki prze lutości, 
Nie czyniąc żadnej miłości. 
Chciałbych otmowić z tobą: 
Mogł li bych się skryć przed tobą, 
Gdybych się w ziemi chował Albo twardo zamurował? 
Zali bych uszedł twej mocy, 
Gdybych strzegł we dnie i w nocy? 
Temu bych uczynił wrożą I postawił dobrą strożą. 
Mors dicit: 
Chcesz li tego skosztować, 
Dam ci się w żelezie skować I też w ziemi zakopać Ale cię pewno potrzepię, 
Jedno sobie kosę sklepię. 
Uwijaj się, jako umiesz, 
Aza mej mocy ujdziesz. 
Jużem ci naostrzyła kosę, 
A darmo jej nie podniosę, 
Ciebie ją podgolić muszę. 
Magister dicit: 
Miła Śmierci, nie mow mi tego, 
Zbawisz mię żywota mego, Już ci nie wiem, coć mi się złego zstało: 
Głowa mi się wkoło toczy, 
S niej chcą wypaść oczy. 
Mors dicit: 
Czemu się tak wiele przeciwiasz, 
Mirziączki se mną nabywasz! 
Nikt się przede mną nie skryje, 
Wszytkiem żywem utnę szyje: 
Sama w lisie jamy łażę, 
Wszytki liszki w zdrowiu każę, Za kunami łażę w dzienie, 
Łupieże dam na odzienie, Ja dawię gronostaje I wiewiorkam się dostaje, Jać też kosą siekę wilki, 
Sarny łapam drugiej filki, Przez płoty chłopie Gonię żorawie i dropie, Z gęsi też wypędzam duszki, 
Pierze dawam na poduszki Zwierzęta i wszytki ptaki Ja posiekę nieboraki. 
Co koli martwym niosą, 
Ci byli pod mą kosą. 
Przetoć ten przykład przywodzę, 
Każdego w żywocie szkodzę: 
By się podnosił na powietrze, 
Musisz płacić świętopietrze, Jen ma grody i pałace, 
Każdy przed mą kosą skacze, By też miał żelazna wrota, 
Nie udzie se mną kłopota. 
Wszytki sobie za nic ważę, 
Z każdego duszę wydłabię: 
Stojić za mało papież I naliszszy żebrak takież, 
Kardynali i biskupi Zadam jim wielikie łupy, 
Pogniatam ci kanoniki, 
Proboszcze, sufragany, 
Ani mam o to przygany, Wszytki mnichy i opaty Posiekę przez zapłaty. 
Dobrzy mniszy się nie boją, 
Którzy żywot dobry mają, 
Acz mą kosę poznają, 
Ale się jej nie lękają. 
To wszytkim dobrem pospolno Jidą przed mą kosą rowno, 
Bo dobremu mało płaci, 
Acz umrze, nic nie straci: 
Pozbędzie świecskiej żałości, 
Pojdzie w niebieskie radości. 
Prostynią w niebo ciągnie, 
A żadny mu nie przeciągnie, Wziął ot wszytkich wzgardzenie, 
Świeczszczy mu się naśmiewali, 
Za prawego ji wiłę mieli. 
Ale gdy przydzie dzień sądny, 
Gdzie się nie skryje żadny, 
Uźrzą mądrzy tego świata, 
Iż dobra Boska odpłata, Chowali tu żywot swoj ciasno, 
Alić jich sirca nad słońce jasno, Jidą w niebieskie radości, 
A nie w piekielne żałości. 
Co pomogło odzienie Albo obłudne jimienie, 
Cośmy się w niem kochali, 
A swe dusze za nie dali? 
Przeminęło jak obłoki, 
A my jidziem przez otwłoki. 
Jinako morzę złe mnichy, 
Którzy mają zakon lichy, 
Co z klasztora uciekają, 
A swej wolej pożywają. 
Gdy mnich pocznie dziwy strojić, 
Nikt go nie może ukojić, Kto chce czynić co na świecie, 
Zły mnich we wszytko się miece. 
Jestli wsiędzie na szkapicę, 
Wetknie za nadrę kapicę, 
Zawodem na koniu wraca, 
A często kozielce przewraca. 
Kiedy mnich na koniu skacze, 
Nie weźrzałby na nalepsze kołacze, Umaże się jako wiła, 
A wżdy mu ta rzecz barzo miła. 
Gdy piechotą jimie biegać, 
Muszę mu naprzod zabiegać. 
Azaż ci ji czarci niosą, 
Jedwo ji pogonię z kosą! 
Nie dba, iż go kijem biją, 
Zawod biega z krzywą szyją, A drugdy mu zbiją plece, 
A wżdy się w niem coś złego miece A wżdy za niem biegać muszę, 
Aż s niego wypędzę duszę. 
Mówię to przez kłamu wierę, 
Dam ji czartom na ofierę. 
Kustosza i przeora Wezmę je do swego dwora, Z opata sejmę kapicę, 
Dam komu na nogawicę, Z szkaplerza będą pilśnianki, 
Suknia będzie pachołkom na lanki, Odejmę mu torłop kuni, 
A nie wiem, gdzie się okuni, Odejmę mu kożuch lisi I płaszcz, co nazbyt wisi, Koniecznie mu sejmę imfułę I dam za szyję poczpułę. 
Magister dicit: 
Chcę cię pytać, 
Śmirci miła, 
By mię tego nauczyła: 
Panie, co czystość chowają, 
Jako się u Boga mają? 
Mors respondit: 
Azaś nie czytał świętych żywota, 
Co mieli ciężkie kłopoty? 
Jako panny mordowano, 
Sieczono i biczowano, 
Nago zwłoczono, ciało żżono I pirsi rzezano Potem do ciemnice wiedziono, 
Niektóre głodem morzono, 
Potem w powrozie wodzono, 
Okrutnemi dręcząc mękami, 
Targano je osękami. 
Ja się temu dziwowała, 
Gdym w nich tę śmiałość widziała Dziwno jest nie dbać okrutności, 
Cirzpiąc tako ciężkie boleści. dalszego ciągu brak
<|endoftext|>
Ten wianeczek ruciany piękna Greta wiła, 
Aby weń nadobnego Klimka przystroiła. 
A jako wieniec tak się miłość jej zieleni, 
A chocia wieniec zwiędnie, miłość się nie zmieni.
<|endoftext|>
Do miłosiernego Pana w utrapieniu apelacja Panie, nie w popędliwości Twojej strofuj mię, ani w słusznym gniewie bierz pomstę z przesądzonego winowajcy. 
Znam się, żem Ci dał umyślną do urazy okazją, z ciężkiem przewinieniem zarobił na karę. 
I stąd strzały Twoje, jako w celu wszelakiej nieprawości, utchnęły we mnie, a ręka Twoja silna zmocniła się nade mną. 
Nie masz zdrowia w ciele mojem dla złości moich, dopieroż uspokojenia na umyśle dla przeszłych zbrodni pamięci. 
Tak strapiony i zniszczony na umyśle bolałem, najbardziej na to, żem był łaski pobudzającej niegodnym. 
Atoli w nadzieję uzdrowienia rzekłem: niechajże ciało cierpi, które się w proch rozsypać musi, byle się tym cierpcem dusza jakkolwiek z długu wypłaciła. 
Panie, przed Tobą jest wszelka żądość moja, a wzdychanie moje u Ciebie nie jest tajne. 
Gdy bez Ciebie, 
Boże mój, jestem niczem, a bywszy niczem, jestem do powołania tępym i zdrewniałym do poprawy żywota. 
Zamięszanego znak rozumu, gdy dobrego obierać nie umiem, a skażonej woli dowód, kiedy się złego chronić nie chcę. 
I stąd przyznaję, że niegodnie żyjąc, godnie cierpię, a ustawicznie grzesząc, słuszne z grzechu karanie ponoszę. 
W Tobie tedy, 
Panie, i w miłosierdziu Twojem wszystka nadzieja moja, że tu ukarawszy na onym świecie, przepuścisz winowajcy. 
Nie racz się obruszać, 
Stwórco, gdy z krewkości upadamy, a chciej ratować, 
Zbawicielu, gdy pokornie suplikujemy. 
Bowiem jeżeli żałujesz mizernego człowieka upadku, a coć przeszkodzi, który wszystko możesz, żebyś się nie miał cieszyć z podźwignienia kreatury Twojej? 
Nie opuszczaj mię, 
Panie Boże mój, i nie odstępuj, 
Zbawicielu, zguby bliskiego. 
Chwała Ojcu i Synowi, i Duchowi świętemu. 
Jako była początku, tak i teraz, i zawsze, i na wieki wieków, .
<|endoftext|>
Chwalą wszyscy poetę, aż ów odpowieda: 
Chwaląć i dzieci pawia, a nikt mu nic nie da. 
Piękna rzecz jest i miła chwała ludzka, ale Piękniejsza, kiedy datek będzie przy pochwale. 
Jednak dziś wiersze piszą w tym ludzie dostatku, 
Mało o łaskę w chwale dbają, mało w datku, Przecież to nic wielkiego pana nie oszpeci, 
Gdy się domyśli, choć są dyskretni poeci. 
Co przed laty rzemiosłem, co bywało zyskiem, 
To dziś, szkolnych wyjąwszy, zabawą, igrzyskiem. Ci jedną ręką piszą, nadstawiają drugiej, 
Aby krople czekając z Helikońskiej strugi. 
Jakoż lepsza rzecz, niż pić, niż w karty zasiadać Wiersze krom ujmy zdrowia, szkody w mieszku składać, 
Kto z przyrodzenia pochop ma do nich, a kto nie, 
Lepiej grać, pić, mordować w polu za psy konie. 
Ale dość będzie oczu miał mój ogon pawi, 
Dość łaski, kto go światu na oczy wystawi.
<|endoftext|>
By kto nie mniemał strach to bowiem tęgi, 
Że za to trzeba co dać. 
Wszyscy darmo miejcie. 
O drukarza nie mówię, z tym sie zrozumiejcie.
<|endoftext|>
Orszulo moja wdzięczna, gdzieś mi sie podziała? 
W którą stronę, w którąś sie krainę udała? 
Czyś ty nad wszystki nieba wysoko wniesiona I tam w liczbę aniołków małych policzona? 
Czyliś do raju wzięta? 
Czyliś na szcześliwe Wyspy zaprowadzona? 
Czy cię przez teskliwe Charon jeziora wiezie i napawa zdrojem Niepomnym, że ty nie wiesz nic o płaczu moim? 
Czy człowieka zrzuciwszy i myśli dziewicze, 
Wzięłaś na się postawę i piórka słowicze? 
Czyli sie w czyścu czyścisz, jesli z strony ciała Jakakolwiek zmazeczka na tobie została? 
Czyś po śmierci tam poszła, kędyś pierwej była, 
Niżeś sie na mą ciężką żałość urodziła? 
Gdzieśkolwiek jest, jesliś jest, lituj mej żałości, 
A nie możesz li w onej dawnej swej całości, 
Pociesz mię, jako możesz, a staw sie przede mną Lubo snem, lubo cieniem, lub marą nikczemną.
<|endoftext|>
Ucieszna moja śpiewaczko, 
Safo słowieńska, 
Na którą nie tylko moja cząstka ziemieńska, 
Ale i lutnia dziedzicznym prawem spaść miała, Tęś nadzieję już po sobie okazowała, 
Nowe piosnki sobie tworząc, nie zamykając Ustek nigdy, ale cały dzień prześpiewając, 
Jako więc lichy słowiczek w krzaku zielonym Całą noc prześpiewa gardłkiem swym ucieszonym. 
Prędkoś mi nazbyt umilkła, nagle cię sroga Śmierć spłoszyła, moja wdzięczna szczebiotko droga. 
Nie nasyciłaś mych uszu swymi piosnkami I tę trochę teraz płacę sowicie łzami. 
A tyś ani umierając śpiewać przestała, 
Lecz matkę ucałowawszy, takeś żegnała: Już ja tobie, moja matko, służyć nie będę Ani za twym wdzięcznym stołem miejsca zasiędę, Przyjdzie mi klucze położyć, samej precz jechać, 
Domu rodziców swych miłych wiecznie zaniechać. 
To, i czego żal ojcowski nie da serdeczny Przypominać więcej, był jej głos ostateczny. 
A matce, słysząc żegnanie tak żałościwe, 
Dobre serce, że od żalu zostało żywe.
<|endoftext|>
Zdrowaś, gwiazdo morska,
Boża Matko święta
I dziewico czysta,
Uliczko niebieska.
Bierząc pozdrowienie
I anjelskie pienie,
Daj mirne bydlenie
I win odpuszczenie.
Rozwięży związane,
Oświeć zaślepione,
Odpędź nasze złości,
Uproś nam dobroci.
Ukaż się nam matką
I miłą rzecznicą
U Syna Bożego
I Pana naszego.
Alleluja.
Dziewico osobna,
Nad wszystki pokorna,
Uczyń rozwiązane
Nas, czyste i skromne.
Daj nam żywot czysty
I chodnik przezpieczny,
Jesusa oględać,
W niebie się radować.
Bądź cześć Bogu Oćcu
I Synu Bożemu
I Duchu Świętemu,
W Trojcy Jedynemu.
Alleluja.
<|endoftext|>
Na wszytkim Patrycemu ten obraz jest równy, 
Chyba to, że ten milczy, a owo wymowny.
<|endoftext|>
Ostatniego terminu wzmianka Panie Boże zbawienia mego! 
We dnie i w nocy wołam przed Tobą. 
Niechaj modlitwa moja przyjdzie przed obliczność Twoję, nakłoń łaskawy ucha ku prośbie żebraka. 
Albowiem dusza moja pełna jest ucisków i żywot mój mizerny już w ostatniej rumacji chodzi. 
Uchodząc przed Faraonem, jużem jedną nogą w Czerwonem Morzu, a trwoży mię zbyt niebezpieczna przeprawa do portu wieczności. 
Osusz, 
Panie, albo podnieś w górę nawałności morskie, albo przeprowadź suchą nogą, jakoś sam deptał wody tyberiackie. 
Zewsząd źle! 
Zdrowie mir wypowiada, zmysły tępieją, choroba śmiercią grozi, ale nade wszystko tęsknica trapi, która ze złego sumnienia pochodzi. 
Teraz dopiero postrzegam, że życie ludzkie nie jest żywotem, ale pojazdem do śmierci, i męczeństwem jednem, którego z nas ze samych przyczyna. 
Cudowna nie wiedziałem, żem miał na świat przyjść, a pewien zostaję, że z niego odejść muszę, a kiedy i jako, to przede mną zakryto. 
Setne lata sobie zamierzamy, winszuje drużyna, obiecują pochlebcy, niechajże lada gorączki upał przypadnie, aż on kwiat schnie, więdnieje, niszczeje. 
Zda się, żyjąc, że przyrasta wieku, a co dzień go znacznie ubywa, bo im dalej w lata idziemy, tem się coraz bliżej śmierci przymykamy. 
Życież to jest czy cierpienie, pytam? 
Albo że u gramatyków słów pożyczę, akcja czy pasja, żyję swobodnie, używam rozkosznie, wszystkiego mi dostaje. 
A jakoż żyję, kiedy mię choroby, nędza, kłopoty gryzą, przygody tępią, ubóstwo frasuje, młodość wynosi, starość krzywi, a potem leda defekcik do grobu odeśle. 
A ja przecie, biedę cierpiąc, chwalę, w ucisku nie stękam, w zgubie nie trwożę się, a kubkiem słodyczy światowej opojony, na śmierć się i jej okoliczności nie oglądam. 
Nie oglądamci się ja na nię, ale ona o mnie pomni, kiedy mię chorobą jak zawiłym rokiem obesławszy, na straszny trybunał boski gotować się każe. 
Cóż dalej czynić? 
Szukam u dobrych przyjaciół rady, nie znajduję, ale i znajomi, i poufali druhowie jakoś już ode mnie stronią. 
Rodzina i krewni tylko zaglądają nazierkiem, z wierzchu płaszczem pokrywając chciwość puścizny. 
Mała w ludziach nadzieja, więc pójdę do obrony i munimentów, ale i te nie dobrze tuszą, pogluzowane nieprawością. 
Szukam patrona nie masz, przyczynnych listów nie przyjmują, korrupcji nie biorą, dylacji nie dadzą, apelacji nie pozwolą, ewazja nie pójdzie. 
I tak zagają o mnie prawo: gdzie łóżko moje sądową izbą, zły żywot instyguje, sumnienie świadczy: 
Bóg sędzia, egzekutor czart, a dekret broń Boże żeby nie był z utratą szczęśliwej wieczności. 
Cóż dalej. 
Ubiorą trupa w koszulę, pokazując, że więcej na tamten świat z sobą bierze, aniżeli na ten świat przyniósł z sobą. 
Wrzucą potem w dół, aby nie śmierdział żywym, zadzwonią we dzwony, pokój trociczkami wykurzą, a sami do sukcesji jak do Herapu. 
Więc ja, 
Panie, uprzedzając, wołam do Ciebie, nie żebym nie umierał, bo to nie można, ale żebym umierał w Tobie, z dostateczną ufnością i skruchą. 
Niechaj skończę końcem pobożnych, i niech umieram śmiercią owych, którzy w Panu umierają. 
Przebij wprzód ciało moje bojaźnią sądów, abym się raczej lękał widzieć Cię sprawiedliwego niż potem doświadczać karzącego. 
Wolę, że mię z pomocą Twoją by i bojaźń przywiedzie do pokuty, niżby w grzechach zatwardziałego, nieprzyjaciel miał przywodzić do rozpaczy. 
Chwała Ojcu i Synowi, i Duchowi świętemu etc.
<|endoftext|>
Do Pana Mikołaja Tomickiego Tomicki, jeśli nie ganią owego, 
Który ku chwale świeci lampą onej W sobie chwalebnej, świętej, niezmierzonej Światłości, światła skąd jasność każdego, Nie będę nazwan lekkiem od żadnego, 
Bym sławił piękność w tobie doświadczonej Kożdemu cnoty. 
Jeno, żem uczonej Mało pił wody, nie śmiem się jąć tego. 
Chęć przyjmi wdzięcznie: na tej Bóg przestaje. 
Lecz, jeśli Muzy z ubóstwem się zgodzą, 
Dzielność, stateczność, rozum, obyczaje Twoje, co zacność, choć wielką, przechodzą, 
Wiersza mojego ustawną zabawą Będą, co mówię? będą sławą prawą!
<|endoftext|>
Miłośnicy mądrości tak powiedają, 
Że niemowne zwierzęta rozumu nie mają, 
Lecz kozieł taką sztukę niedawno wyprawił, 
Że na wszystek świat znacznie rozum swój objawił. 
Zjadł piskorza żywego, piskorz niecierpliwy Strawienia nie czekając przepadł przezeń żywy. 
Kozieł go w rzyć drugi raz, on drugi raz z rzyci, 
By z Labiryntu Tezeus po świadomej nici. 
Koźle, prędko wżdy trawisz, znowu z nim do saku, 
Piskorz też dawnej ścieżki nie uchybił znaku. 
Myśli kozieł, co czynić? 
Broda doktorowska, 
Przypatrzże się, jeśli też i rada żakowska? 
Piskorza połknął, a rzyć przycisnął do ściany I tak gońca poimał trzykroć przejechany.
<|endoftext|>
„Czyj to grób?” „Bodaj zdrów pił.” „Czyja to mogiła?” „Jeno rychło, już bych dwie tymczasem wypiła.” „Nie chcewa się rozumieć.” „Nalejże mnie sporzej!” „Wściekła babo, nie pijęć do ciebie.” „Tym gorzej.” „Imię twoje chcę słyszeć.” „A szatan ci po tym: 
Wiedzieć, kto w tamtym grobie albo kto w owo tym?” „Miejże się tedy dobrze!” „A jako bez piwa?” „Przyuczaj się!” „Nie byłam trzeźwią jako żywa!”
<|endoftext|>
„Wiatry z północnym morzem na mię się zmówiły, 
Aby mię, niewinnego, gardła pozbawiły, 
I na koniec dowiodły swego, bo, stargawszy Białe żagle i okręt w kęsy zdruzgotawszy, 
Przybiły mię do brzegu pustego na desce, Tamżem został, bo wyszcia nie dawało miesce. 
A ty, co tędy płyniesz po głębokiej wodzie, 
Umiej o Chmielowskiego powiedzieć przygodzie!
<|endoftext|>
Miło szaleć, kiedy czas po temu, 
A tak, bracia, przypij każdy swemu, 
Bo o głodzie nie chce sie tańcować, 
A podpiwszy, łacniej już błaznować. 
Niech sie tu nikt z państwem nie ozywa Ani z nami powagi używa, 
Przywileje powieśmy na kołku, 
A ty wedla pana siądź, pachołku! 
Tam dobra myśl nigdy nie postoi, 
Gdzie z rejestru patrzą, co przystoi, Á powiem wam, że sie tym świat słodzi, 
Gdy koleją statek i żart chodzi. 
Ale to mój zysk, że mię słuchacie, 
A żadnej mi pełnej nie podacie, Znał kto kiedy poetę trzeźwiego? 
Nie uczyni taki nic dobrego. 
Przedsię do mnie, a ja nie zawiodę, Wy też drudzy, co macie pogodę, 
Każdy swojej włóż w ucho leda co, 
Nie macie tu oględać sie na co. 
I z namędrszym nie trzymam w tej mierze, 
Kto sie długo na dobrą myśl bierze, Czas ucieka, a żaden nie zgadnie, 
Jakie szczęście o jutrze przypadnie. 
Dziś bądź wesół, dziś użyj biesiady, 
O przyszłym dniu niechaj próznej rady, Już to dawno Bóg odmyślił w niebie, 
A k tej radzie nie przypuszczą ciebie.
<|endoftext|>
Zaprzęż nie tygry, nie lwice, 
Cyprydo, 
W złoty wóz: parę białych niech Kupido Gołębi lecem jedwabnym pożenie Przez chmurne cienie. 
Opuść na chwilę Ankon ulubiony I Cypr wesoły, tobie poświęcony, 
Spuść sie nad Wisłę, obacz naszę ziemię, 
Tak śliczne plemię. 
Pięknych przymiotów i wdzięcznej urody, 
Która bez waszej trojańskiej niezgody Rychlejby klejnot odniosła piękności, 
A przez zazdrości. 
Hesper jak jasna jest miedzy gwiazdami, 
Tak twe wspaniałe, panno nad pannami, 
Są obyczaje, z natury przyrodne, 
Ozdoby godne. 
Jeśli jest cnota chwały godna wszędzie, 
Tedy ma lutnia ciebie sławić będzie, 
I wiersz mój śpiewać, to jest, tobie k woli Serce mię boli. 
A ty, co serca ranisz hartownemi Strzałami, czasem nie jadowitemi, 
Ugodź ją złotą, aby twe postrzały Już tam moc miały.
<|endoftext|>
Ach, krolu wieliki nasz, 
Coż ci dzieją Męszyjasz, 
Przydaj rozumu k mej rzeczy, 
Me sierce bostwem obleczy, 
Raczy mię mych grzechów pozbawić, 
Bych mogł o twych świętych prawić. 
Żywot jednego świętego, 
Coż miłował Boga swego, 
Cztę w jednych księgach o nim. 
Kto chce słuchać, ja powiem. 
W Rzymie jedno panię było, 
Coż Bogu rado służyło. 
A miał barzo wielki dwor, 
Procz panosz trzysta rycerzow, 
Co są mu zawżdy służyli, 
Zawżdy k jego stołu byli. 
Chował je na wielebności i na krasie I miał kożdy swe złote pasy. 
Chował siroty i wdowy, 
Dał jim osobne trzy stoły, 
Za czwartym pielgrzymi jedli, 
Ci ji do Boga przywiedli. 
Eufamijan jemu dziano Wielkiemu temu panu, 
A żenie dziano Aglijas, Ta była ubostwu w czas. 
Był wysokiego rodu, 
Nie miał po sobie żadniego płodu. 
Więc ci jęli Boga prosić, 
Aby je tym darował, 
Aby jim jedno plemię dał Bog tych prośby wysłuchał. 
A gdy się mu syn narodził, 
Ten się w lepsze przygodził: 
Więc mu zdziano Aleksy, 
Ten był oćca barzo lepszy. 
Ten więc służył Bogu rad. 
Iże był star dwadzieścia k temu cztyrzy lata, 
Więc k niemu rzekł ociec słowa ta: Miły synu, każę tobie, 
Pojim zajegoć żonę sobie, Której jedno będziesz chcieć, 
Ślubię tobie, tę masz mieć. 
Syn odpowie oćcu swemu, 
Wszeko słusza starszemu: Oćcze, wszekom ja twoje dziecię, 
Wiernie dałbych swoj żywot prze cię. 
Cokole mi chcesz kazać, 
Po twej woli ma się to zstać. 
A więc mu cesarz dziewkę dał A papież ji s nią oddał. 
A w ten czas papieża miano, 
Innocencyjusz mu dziano, To ten był cesarz pirwy, 
Archodonijusz niżli Ktorej królewnie Famijana dziano, 
Co ją Aleksemu dano. 
A gdy się s nią pokładał, 
Tej nocy s nią gadał. 
Wrocił zasię pirścień jej, 
A rzekł tako do niej: Ostawiam cię przy twym dziewstwie, 
Wroć mi ji, gdy będziewa oba w niebieskim krolewstwie. 
Jutroć się bierzę od ciebie Służyć temu, coż ci jest w niebie. 
A gdyć wszytki stoły osiędą, 
Tedyć ja już w drodze będę. 
Miła żono, każę tobie: 
Służy Bogu w każdej dobie, 
Ubogie karmi i odziewaj, 
Swych starszych nigdy nie gniewaj, 
Chowaj się we czci i w kaźni, 
Nie traci nijednej przyjaźni”. 
Królewna odpowie jemu: Mam też dobrą wolą k temu, 
Namilejszy mężu moj, 
Tego się po mnie nic nie boj. 
Każdy członek w mym żywocie Chcę chować w kaźni i w cnocie, Jinako po mnie nie wzwiesz, 
Dojąd ty żyw, ja też. 
A jeko zajutra wstał, 
Od obiada się precz brał, O tym nikt nie wiedział, 
Jedno żona jego, 
Ta wiedziała od niego. 
Nabrał sobie śrebra, złota dosyć, 
Co go mogł piechotą nosić, Więc się na morze wezbrał, 
A ociec w żałości ostał. 
I mać miała dosyć żałości, Przypuszczalnie w rkps. brak dwóch wierszy Żonę po nim jeko spyta. 
Więc to święte plemię Przyszło w jednę ziemię. 
Rozdał swe rucho żebrakom, 
Śrzebro, złoto popom, żakom. 
Więc sam pod kościołem siedział, 
A o jego księstwie nikt nie wiedział. 
Więc to zawżdy wstawał reno, 
Ano kościoł zamkniono, 
Więc tu leżał podle proga Falę, proszę swego Boga. 
Ano z wirzchu szła przygoda: 
Niegdy mroz, niegdy woda, 
Eż się zstało w jeden czas, 
Wstał z obraza Matki Bożej obraz. 
Szedł do tego człowieka, 
Jen się kluczem opieka, 
I rzekł jest tako do niego: Wstań, puści człowieka tego, 
Otemkni mu kościoł Boży, 
Ać na tym mrozie nie leży. 
Żak się tego barzo lęknął, 
Wstawszy, kościoł otemknął. 
To się nie jedno dziejało, 
Ale się często dziejało. 
Więc żak powiedał każdemu, 
I staremu, i młodemu. 
A gdyż to po nim uznali, 
Wieliką mu fałę dali. 
Za świętego ji trzymano I wiele mu prze Bog dawano. 
Steskszy sobie ociec jego, 
Prze swego syna jedynego, 
Rozsłał po wszym ziemiam lud I zadał jim wielki trud, Strawili wieliki pieniądz, 
Swego księdza szukając. 
Tu ji nadjeli W jednym mieście, w Jelidocni. 
Nie znał go jeden, jeko drugi, 
A on poznał wszytki swe sługi. 
Brał od nich jełmużny jich, 
Więc wiesioł był, 
Iż ji tym Bog nawiedził. 
Tu są jechali od niego, 
A nie poznał żadni jego, 
A oćcu są powiedzieli: Nigdziejsmy go nie widzieli. 
A gdy to ociec usłyszał ta słowa, 
Tedy jego żałość była nowa. 
Tu jął płakać, narzekać, 
Mać nie mogła płaczu przestać. 
A więc świętemu Aleksemu, 
Temu księdzu wielebnemu, 
Nieluba mu fała była, 
Co się mu ondzie wodziła. 
Tu się wezbrał jeko mogę, 
Wsiadł na morze w kogę, 
Brał się do ziemie, do jednej, 
Do miasta Tarsa w Syryjej. 
Tam był czuł świętego Pawła, 
Tu była jego myśl padła. 
Więc się wietr obrocił, 
Ten ci ji zasię nawrócił. 
A gdy do Rzyma przyjął, 
Bogu dziękował, 
Iż ji do swej ziemie przygnał. 
A rzekąc: Już tu chcę cirzpieć Mękę i wsztki złe file jimieć U mego oćca na dworze, 
Gdym nie przebył za morze. 
Potkał na żorawiu przed grodem Oćca swego i jął go prosić: W jimię Syna Bożego I dla syna twego, 
Aleksego, 
A racz mi swą jełmużnę dać, 
Bych mógł ty odrobiny brać, 
Co będą z twego stoła padać. 
Jego ociec to usłyszał, 
Iż jemu synowo jimię wspomionął: 
Tu silno rzewno zapłakał, 
Więc ji Boga dla chował. 
A gdy usłyszał taką mowę, 
Zawinął sobie płaszczem głowę, Tu się był weń zamęt wkradł, 
Mało eże z mostu nie spadł Podał mu szafarza swego, 
Ten mu czynił wiele złego. 
Tu pod wschodem leżał, 
Każdy nań pomyje lał. 
A leżał tu sześćnaćcie lat, 
Wsztko cirpiał prze Bog rad, Siodmegonaćcie lata za morzem był, 
Co sobie nic nie czynił. 
A więc gdy już umrzeć miał, 
Sam sobie list napisał I ścisnął ji twardo w ręce, 
Popisawszy swoje wsztki męki I wsztki skutki, co je płodził, 
Jako się na świat narodził. 
A gdy Bogu duszę dał, 
Tu się wielki dziw zstał: 
Samy zwony zwoniły, 
Wsztki, co w Rzymie były. 
Więc się po nim pytano, 
Po wsztkich domiech szukano, Nie mogli go nigdziej najć, 
A wżdy nie chcieli przestać. 
Jedno młode dziecię było, 
To jim więc wzjawiło, 
A rzekąc: Aza wy nie wiecie o tym, 
Kto to umarł? 
Jać wam powiem. 
U Eufamijanać leży, 
O jimże ta fała bieży, Pod wschodem ji najdziecie, 
Acz go jedno szukać chcecie. 
Więc tu papież z kardynały, 
Cesarz z swymi kapłany Szli są k niemu z chorągwiami, 
A zwony wżdy zwoniły samy, Tu więc była ludzi siła, 
Silno wielka ciszczba była. 
Kogokole para zaleciała Od tego świętego ciała, 
Który le chorobę miał, 
Natemieście zdrow ostał. 
Tu są krasne cztyrzy świece stały, 
Co są więc w sobie święty ogień miały. 
Chcieli mu list z ręki wziąć, 
Nie mogli go mu wziąć. 
Ani cesarz, ani papież, 
Ani wsztko kapłaństwo takież, 
I wsztek lud k temu, 
Nie mógł rozdrzeć nicht ręki jemu. 
Więc wsztcy prosili Boga za to, 
Aby jim Bog pomogł na to, 
By mu mogli list otjąć, 
A wżdy mu go nie mogli otjąć, 
Eżby ale poznali mało, 
Co by na tym liście stało. 
Jedno przyszła żona jego, 
A wściągła rękę do niego, 
Eż jej w rękę upadł list, 
Przeto, iż był jeden do drugiego czyst. 
A gdy ten list oglądano, 
Natemieście uznano, 
Iż był syn Eufamijanow, 
A księdza rzymskiego cesarzow. 
A gdy to ociec  dalszego ciągu w rkps. brak
<|endoftext|>
Czego chcesz od nas, 
Panie, za Twe hojne dary? 
Czego za dobrodziejstwa, którym nie masz miary? 
Kościół Cię nie ogarnie, wszędy pełno Ciebie, 
I w otchłaniach, i w morzu, na ziemi, na niebie. 
Złota też, wiem, nie pragniesz, bo to wszytko Twoje, 
Cokolwiek na tym świecie człowiek mieni swoje. 
Wdzięcznym Cię tedy sercem, 
Panie, wyznawamy, 
Bo nad to przystojniejszej ofiary nie mamy. 
Tyś Pan wszytkiego świata, 
Tyś niebo zbudował I złotemi gwiazdami ślicznieś uhaftował. 
Tyś fundament założył nieobeszłej ziemi I przykryłeś jej nagość zioły rozlicznemi. 
Za Twoim rozkazaniem w brzegach morze stoi, 
A zamierzonych granic przeskoczyć sie boi. 
Rzeki wód nieprzebranych wielką hojność mają, 
Biały dzień a noc ciemna swoje czasy znają. 
Tobie k woli rozliczne kwiatki Wiosna rodzi, 
Tobie k woli w kłosianym wieńcu Lato chodzi. 
Wino Jesień i jabłka rozmaite dawa, 
Potym do gotowego gnuśna Zima wstawa. 
Z Twej łaski nocna rosa na mdłe zioła padnie, 
A zagorzałe zboża deszcz ożywia snadnie. 
Z Twoich rąk wszelkie źwierzę patrza swej żywności, 
A Ty każdego żywisz z Twej szczodrobliwości. 
Bądź na wieki pochwalon, nieśmiertelny Panie! 
Twoja łaska, 
Twa dobroć nigdy nie ustanie. 
Chowaj nas, póki raczysz, na tej niskiej ziemi, Jedno zawżdy niech będziem pod skrzydłami Twemi!
<|endoftext|>
Że krótkie fraszki czynię, to, 
Jakubie, winisz? 
Krótsze twoje nierówno, bo ich ty nie czynisz.
<|endoftext|>
Bogini, która miłością szafujesz, 
A ludzkie serca według swej frasujesz I cieszysz myśli, jeśli niewdzięczności I ty nie lubisz w uprzejmej miłości, 
Sfolguj mi mało, owa się wyłamię Z tej niepobożnej niewolej, która mię Tak sfrasowała, że i zdrowia nie mam, 
I o rozumie toż na koniec mniemam. 
Już mię nie wracaj ku pierwszej wolności, 
Bo nie wiem, bych żyć umiał bez miłości. 
Tylko pan inszy niech mi rozkazuje, 
Jednaż ta, co jest uprzejmość, nie czuje. 
A ja, gdy zbędę jarzma tak ciężkiego, 
Na znak twej łaski i ulżenia swego Postawię palmę złotą w twym kościele, 
Która ten napis poniesie na czele: „Tobie, o można Wenus, jestem dana, 
Żeś zbyć pomogła niewdzięcznego pana.”
<|endoftext|>
Nie dbam, aby zimne skały Po mym graniu tańcowały, Niech mię wilcy nie słuchają, 
Lasy za mną nie biegają. 
Hanno, tobie k woli spiewam, 
Skąd jesli twą łaskę miewam, 
Przeszedłem już Amfijona I lutnistę Aryjona. 
Mnie sama twarz nie uwiedzie, I choć druga na plac jedzie Z herby domów starożytnych, 
Zacne plemię dziadów bitnych, 
Ja chcę podobać sie w mowie Nauczonej białejgłowie, Ty mię pochwal, moja pani, 
Nie dbam, choć kto inszy gani. 
Cnocie zajźrzą jako żywo, 
Bujne drzewo wiatrom krzywo, Ale ty chciej pómóc sama, 
Nie ugrozi zazdrość nama. 
A jesli me niskie progi Będą godne twojej nogi, 
Nogi pięknej nie potrzeba, 
Dosięgę już głową nieba. 
Samy cię ściany wołają I z dobrą myślą czekają, Lipa stojąc wpośrzód dworu, 
Wygląda cię co raz z boru. 
Każ bystre konie zakładać, 
A sama sie gotuj wsiadać, Teraz naweselsze czasy, 
Zielenią sie pięknie lasy. 
Łąki kwitną rozmaicie, 
Zająca już nie znać w życie, 
Przy nadziei oracz ścisły, 
Że będzie miał z czym do Wisły. 
Stada igrają przy wodzie, 
A sam pasterz, siedząc w chłodzie, 
Gra w piszczałkę proste pieśni, 
A faunowie skaczą leśni. 
Kwap sie, póki jasne zorze Nie zapadną w bystre morze, Po chwili ćmy czarne wstaną, 
Co noc noszą nienaspaną.
<|endoftext|>
Gdy słońce Raka zagrzewa, 
A słowik więcej nie śpiewa, 
Sobótkę, jako czas niesie, 
Zapalono w Czarnym Lesie. 
Tam goście, tam i domowi Sypali sie ku ogniowi, Bąki zaraz troje grały, 
A sady sie sprzeciwiały. 
Siedli wszyscy na murawie, 
Potym wstało sześć par prawie Dziewek jednako ubranych I belicą przepasanych. 
Wszytki śpiewać nauczone, 
W tańcu także niezganione, Więc koleją zaczynały, 
A pierwszej tak począć dały. 
Panna I Siostry, ogień napalono I placu postąpiono, Czemu sobie rąk nie damy, 
A społem nie zaśpiewamy? 
Piękna nocy, życz pogody, 
Broń wiatrów i nagłej wody. 
Dziś przyszedł czas, że na dworze Mamy czekać ranej zorze. 
Tak to matki podały, 
Samy także z drugich miały, 
Że na dzień świętego Jana Zawżdy Sobótka palana. 
Dzieci, rady mej słuchajcie, 
Ojcowski rząd zachowajcie: 
Święto niechaj świętem będzie, 
Tak bywało przedtym wszędzie. 
Święta przedtym ludzie czcili, 
A przedsię wszytko zrobili, A ziemia hojnie rodziła, 
Bo pobożność Bogu miła. 
Dziś bez przestanku pracujem I dniom świętym nie folgujem, Więc też tylko zarabiamy, 
Ale przedsię nic nie mamy. 
Albo nas grady porażą, 
Albo zbytnie ciepła każą, Co rok słabsze urodzaje, 
A zła drogość za tym wstaje. 
Pracuj we dnie, pracuj w nocy, 
Prózno bez Pańskiej pomocy, Boga, dzieci, 
Boga trzeba, 
Kto chce syt być swego chleba. 
Na Tego my wszytko włóżmy, 
A z sobą sami nie trwóżmy, Wrócąć sie i dobre lata, 
Jeszczeć nie tu koniec świata. 
A teraz ten wieczór sławny Święćmy jako zwyczaj dawny: 
Niecąc ognie do świtania, 
Nie bez pieśni, nie bez grania. 
Panna II To moja nawiętsza wada, 
Że tańcuję barzo rada, Powiedzcież mi, me sąsiady, 
Jest tu która bez tej wady? 
Wszytki mi sie uśmiechacie, 
Podobno ze mną trzymacie, Postępujmyż tedy krokiem, 
Aleć nie masz jako skokiem. 
Skokiem taniec nasnadniejszy, 
A tym jeszcze pochopniejszy, 
Kiedy w bęben przybijają: 
Samy nogi prawie drgają. 
Teraz masz czas, umiesz li co, 
Mój nadobny bębennico: 
Wszytka tu wieś siedzi wkoło, 
A w pośrzodku samo czoło. 
Żeby też tu ta nie była, 
Która twemu sercu miła, Każesz li, wierzyć będziemy, 
Aleć insze rozumiemy. 
Pomóż oto dobrej rzeczy, 
A nasz taniec miej na pieczy, Owa najdziesz i w tym rzędzie, 
Coć za wszytki płatna będzie. 
Ja sie nie umiem frasować, 
Toż radzę drugim zachować, Bo w trosce człowiek zgrzybieje Pierwej, niż sie sam spodzieje. 
Ale gdzie dobra myśl płuży, 
Tam i zdrowie lepiej służy, A choć drugi zajdzie w lata, 
I tak on ujdzie za swata. 
Za mną, za mną, piękne koło, 
Opiewając mi wesoło! 
A ty sie czuj, czyja kolej, 
Nie masz li mię wydać wolej. 
Panna III Za mną, za mną, piękne koło, 
Opiewając mi wesoło! 
Czuję się, że moja kolej, 
A ja nie mam wydać wolej. 
Sam ze wszytkiego stworzenia Człowiek ma śmiech z przyrodzenia, Inszy wszelaki źwierz niemy Nie śmieje sie, jako chcemy. 
Nie ma w swym szaleństwie miary, 
Kto gardzi Pańskiemi dary, A bodaj miał płakać siła, 
Komu dobra myśl niemiła. 
Śmiejmy sie! 
Czy nie masz czemu? 
Śmiejmy sie przynamniej temu, 
Że, nie mówiąc nic trefnego, 
Chcę po was śmiechu śmiesznego. 
Wystąp ty, coś ciągnął kota, 
A puść sie na chwilę płota. 
Uchowa cię dziś Bóg szkody, 
Bo tu opodal do wody. 
Ciągnie go drugi na suszy, 
Tobie trzeba aż po uszy. 
Nieboże mój, kto cię zbłaźnił, 
Żeś tak srogie źwierzę draźnił? 
Nie znasz ludzi, co przed kotem Pierzchają nawiętszym błotem? 
A na jego głos straszliwy Ledwe drugi będzie żywy. 
Głaszcz na nim, jako chcesz, skórę, 
On przedsię ogonem wzgórę. 
Zły z nim pokój, gorsza zwada, Jeszcze i dziś strach sąsiada. 
Czasem też i z dachu spadnie, 
A przedsię na nogi padnie, I chłop foremniejszy bywa, 
Gdzie kot we łbie przemieszkiwa. 
A to jako w nim szacować, 
Że umie i praktykować? 
A to tak wieszcza bestyja, 
Że sie zawżdy na deszcz myja. 
Więc łowiec niepospolity A w swych sprawach dziwnie skryty, K temu rzadko usnie w nocy, 
Ale ufa zawżdy mocy. 
Kocie, wszytko to do czasu, 
Strzeż wilka wyszczekać z lasu, A może być i w tym stadzie, 
Co już myśli o zakładzie. 
Panna IV Komum ja kwiateczki rwała, 
A ten wianek gotowała? 
Tobie, miły, nie inszemu, 
Któryś sam mił sercu memu. 
Włóż na piękną głowę twoję Tę rozkwitłą pracą moję, A mnie samę na sercu miej, 
Toż i o mnie sam rozumiej. 
Żadna chwila ta nie była, 
Żebych cię z myśli spuściła, I sen mię prace nie zbawi, 
Spię, a myślę, by na jawi. 
Tę nadzieję mam o tobie, 
Że mię też masz za co sobie Ani wzgardzisz chucią moją, 
Ale mi ją oddasz swoją. 
Tego zataić nie mogę, 
Co mi w sercu czyni trwogę: 
Wszytki tu wzrok ostry mają I co piękne, dobrze znają. 
Prze Bóg, siostry, o to proszę, 
Niech tej krzywdy nie odnoszę, 
By mię która w to tknąć miała, 
O com sie ja utroskała. 
O wszelaką inszą szkodę Łacno przyzwolę na zgodę, 
Ale kto mię w miłość ruszy, 
Wiecznie będzie krzyw mej duszy! 
Panna V Zwierzęć sie, gromado moja, 
Nie mam przed Szymkiem pokoja: 
Za trzewik mi zastępuje, 
A powiada, że miłuje. 
Szymku, by to prawda była, 
Dobrze bych Bogu służyła, Ale ty rad z ludzi szydzisz, 
Zwłaszcza gdy prostaka widzisz. 
Tobie to wolno samemu, 
Ale, wierę, nie inszemu, Bo ty z tym nadobnie umiesz, 
A gdzie kogo tknąć, rozumiesz. 
I któraż by nie szła rada Za tak gładkiego sąsiada? 
Podajże jej kęs nadzieje, 
Alić sie już moja śmieje. 
I samam tak głupią była, 
Żem ci też kiedy wierzyła, Dziś już nic i pókim żywa, 
Znam cię, ziółko, żeś pokrzywa. 
Ze mną sobie rzecz najdujesz, 
Drugiej nogę przystępujesz, Odpuść mi, silnyś przechyra, 
A ja z takim nie mam mira. 
Nie sprawujże sie przez miarę, 
Boć zaś ludzie dadzą wiarę, A mało sobie poprawisz, 
Że mię w nieprawdzie zostawisz. 
Panna VI Gorące dni nastawają, 
Suche role sie padają, Polny świercz, co głosu zstaje, 
Gwałtownemu słońcu łaje. 
Już mdłe bydło szuka cienia I ciekącego strumienia, 
I pasterze, chodząc za niem, 
Budzą lasy swoim graniem. 
Żyto sie w polu dostawa I swoją barwą znać dawa, 
Iż już niedaleko żniwo, 
Miej sie do sierpa co żywo! 
Sierpa trzeba oziminie, 
Kosa sie zejdzie jarzynie, A wy, młodszy, noście snopy, 
Drudzy układajcie w kopy. 
Gospodarzu nasz wybrany, 
Ty masz mieć więniec kłosiany, 
Gdy w ostatek zboża zatnie Krzywa kosa już ostatnie. 
A kiedy z pola zbierzemy, 
Tam dopiero odpoczniemy, 
Dołożywszy z wierzchem broga, Już więc, dzieci, jedno Boga! 
W ten czas, gościu, bywaj u mnie, 
Kiedy wszystko najdziesz w gumnie, A jesli ty rad odkładasz, 
Mnie do siebie drogę zadasz. 
Panna VII Prózno cię patrzam w tym kole: 
Twoja, miły, rozkosz pole, A raczej źwierz leśny bijesz, 
Niż tańcujesz albo pijesz. 
Ja też, bym nabarziej chciała, 
Trudno bym sie zdobyć miała Na lepszą myśl, bo po tobie Serce zawżdy teskni sobie. 
Wolałabym też tym czasem Gdziekolwiek pod gęstym lasem Użyć z tobą towarzystwa, 
Pomogę ja i myślistwa. 
Czego miłość nie przywyknie? 
Już ja trafię, gdy pies krzyknie, 
Gdzie zajeżdżać zającowi Mając charty pogotowi. 
A kiedy rzucisz sieć długą, 
Jeslić sie swoją posługą Ni nacz więcej nie przygodzę, 
Niech za tobą smycz psów wodzę. 
Żadna gęstwa, żadne głogi Nie przekażą mojej drogi, Tak lato jako śrzeżogę Przy tobie ja wytrwać mogę. 
Albo, mój myśliwcze, tedy Pokwap sie do domu kiedy, Albo mnie ciężko nie będzie Ciebie naszladować wszędzie! 
Panna VIII Pracowite woły moje, 
Przy tym lesie chłodne zdroje I łąka nieprzepasiona, 
Kosą nigdy nie sieczona. 
Tu wasza dziś pasza będzie, A ja, mając oko wszędzie, 
Będę nad wami siedziała I tym czasem kwiatki rwała. 
Kwiatki barwy rozmaitej, 
Które na łubce obszytej Usadzę w nadobne koło I włożę na swoje czoło. 
Tak dziewka, jako młodzieniec, 
Nie proś mię nikt o mój wieniec, Samam go swą ręką wiła, 
Sama go będę nosiła. 
Dałam wczora taki drugi, 
Będzie mi go żal czas długi, Bo mię zaraz pobrać dano, 
Czego mi czynić nie miano. 
Pracowite woły moje, 
Wam płyną te chłodne zdroje, Wam kwitnie łąka zielona, 
Kosą nigdy nie sieczona. 
Panna IX Ja śpiewam, a żal zakryty Mnoży we mnie płacz obfity. 
Śpiewa więzień okowany, 
Tając na czas wnętrznej rany. 
Śpiewa żeglarz, w cudze strony Nagłym wiatrem zaniesiony, I oracz ubogi śpiewa, 
Choć od pracej aż omdlewa. 
Śpiewa słowik na topoli, 
A w sercu go przedsię boli Dawna krzywda, mocny Boże, 
Iż z człowieka ptak być może. 
Nadobnać to dziewka była, 
Póki między ludźmi żyła, Toż niebodze zawadziło, 
Bo każdemu piękne miło. 
Zły a niewierny pohańcze, 
Zbójca własny, nie posłańcze, Miawszy odnieść siostrę żenie Zawiodłeś ją w leśne cienie. 
Próznoś jej język urzynał, 
Bo wszytko, coś z nią poczynał, 
Krwią na rąbku wypisała I smutnej siestrze posłała. 
Nie wymyślaj przyczyn sobie, 
Pewnać już sprawa o tobie, Nie składaj nic na źwierz chciwy, 
Umysł twój krzyw niecnotliwy. Siadaj za stół, jesliś głodzien, 
Nakarmię cię, czegoś godzien, Już ci żona warzy syna, 
Nieprzejednanać to wina. 
Nie wiesz, królu, nie wiesz, jaki Obiad i co za przysmaki Na twym stole, ach, łakomy, 
Swe ciało jesz, niewiadomy. 
A gdy go tak uraczono, 
Głowę na wet przyniesiono, Temu czasza z rąk wypadła, 
Język zmilknął, a twarz zbladła. 
A żona powstawszy z ławy: Coć sie zdadzą te potrawy? 
To za twą niecnotę tobie, 
Zdrajca mój, synowski grobie! Porwie sie mąż ku niej zatym, 
Alić nasz dudkiem czubatym, Sama sie w jaskółkę wdała, 
Oknem, łając, poleciała. 
A ona niewinna córa Obrosła w słowicze pióra I dziś wdzięcznym głosem cieszy, 
Kto sie kolwiek w drogę śpieszy. 
Chwała Bogu, że te kraje Niosą insze obyczaje, 
Ani w Polszcze jako żywy Zjawiły sie takie dziwy. 
Jednak ja mam, co mię boli, A by dziś nie ludziom k woli, 
Co śpiewam, płakać bych miała, 
Acz me pieśni płacz bez mała. 
Panna X Owa u ciebie, mój miły, 
Me prośby ważne nie były, Próznom ja łzy wylewała I żałosnie narzekała, 
Przedsięś ty w swą drogę jechał, 
A mnieś, nieszczęsnej, zaniechał W ciężkim żalu, w którym muszę Wiecznie trapić moję duszę. 
Bodaj wszytkich mąk skosztował, 
Kto naprzód wojsko szykował I wynalazł swoją głową Strzelbę srogą piorunową. 
Jakie ludzkie głupie sprawy Szukać śmierci przez bój krwawy, A ona i tak człowieczy Upad ma na dobrej pieczy. 
Przynamniej by mi w potrzebie Wolno stanąć wedla ciebie, 
Przywykłabych i ja zbroi, Bodaj przepadł, kto sie boi. 
Jednak ty tak chciej być śmiałym, 
Jakoby sie wrócił całym, A nie daj umrzeć mnie, smutnej, 
W płaczu i w trosce okrutnej. 
A wiarę, coś mi ślubował, 
Pomni, abyś przy tym chował. 
Tę mi przynieś a sam siebie, Dalej nie chcę nic od ciebie. 
Panna XI Skrzypku, by w tej pięknej rocie Usłyszeć co o Dorocie, 
Weźmi gęśle, jakoć miła, 
A zagraj nie myśląc siła. Nieprzepłacona Doroto, 
Co między pieniędzmi złoto, 
Co miesiąc między gwiazdami, 
Toś ty jest miedzy dziewkami. 
Twoja kosa rozczosana Jako brzoza przyodziana, Twarz jako kwiatki mieszane, 
Lelijowe i różane. 
Nos jako sznur upleciony, 
Czoło jak marmór gładzony, Brwi wyniosłe i czarnawe, 
A oczy dwa węgla prawe. 
Usta twoje koralowe, 
A zęby szczere perłowe, Szyja pełna, okazała, 
Piersi jawne, ręka biała. 
Serce mi zakwitnie prawie Przy twej przyjemnej rozprawie, A kiedy cię pocałuję, 
Trzy dni w gębie cukier czuję. 
W tańcuś jak jedna bogini, 
A co cię skutniejszą czyni: 
Nie masz w tobie nic hardości, 
Co więc rzadko przy gładkości. 
Tymeś ludziom wszytkim miła I mnieś wiecznie zniewoliła, Przeto cię me głośne stróny Będą sławić na wsze strony. 
Panna XII Wsi spokojna, wsi wesoła, 
Który głos twej chwale zdoła? 
Kto twe wczasy, kto pożytki Może wspomnieć za raz wszytki? 
Człowiek w twej pieczy uczciwie Bez wszelakiej lichwy żywie, Pobożne jego staranie I bezpieczne nabywanie. 
Inszy sie ciągną przy dworze Albo żeglują przez morze Gdzie człowieka wicher pędzi, 
A śmierć bliżej niż na piędzi. 
Najdziesz, kto w płat języka dawa, 
A radę na funt przedawa, Krwią drudzy zysk oblewają, 
Gardła na to odważają. 
Oracz pługiem zarznie w zięmię, Stąd i siebie, i swe plemię, 
Stąd roczną czeladź i wszytek Opatruje swój dobytek. 
Jemu sady obradzają, 
Jemu pszczoły miód dawają, Nań przychodzi z owiec wełna I zagroda jagniąt pełna. 
On łąki, on pola kosi, 
A do gumna wszytko nosi. 
Skoro też siew odprawiemy, 
Komin wkoło obsiędziemy. 
Tam już pieśni rozmaite, 
Tam będą gadki pokryte, 
Tam trefne plęsy z ukłony, 
Tam i cenar, tam i goniony. 
A gospodarz wziąwszy siatkę, 
Idzie mrokiem na usadkę Albo sidła stawia w lesie, Jednak zawżdy co przyniesie. 
W rzece ma gęste więcierze, 
Czasem wędą ryby bierze, A rozliczni ptacy wkoło Ozywają sie wesoło. 
Stada igrają przy wodzie, 
A sam pasterz, siedząc w chłodzie, 
Gra w piszczałkę proste pieśni, A faunowie skaczą leśni. 
Zatym sprzętna gospodyni O wieczerzej pilność czyni, 
Mając doma ten dostatek, 
Że sie obejdzie bez jatek. 
Ona sama bydło liczy, 
Kiedy, z pola idąc, ryczy, 
Ona i spuszczać pomoże, Męża wzmaga, jako może. 
A niedorośli wnukowie, 
Chyląc sie ku starszej głowie, 
Wykną przestawać na male, 
Wstyd i cnotę chować w cale. 
Dzień tu, ale jasne zorze Zapadłyby znowu w morze, 
Niżby mój głos wyrzekł wszytki Wieśne wczasy i pożytki.
<|endoftext|>
Królom moc na poddane i zwierzchność dana, 
A królowie zaś mają nad sobą Pana, 
Który wszystkiemu światu sam rozkazuje, 
Na ziemi i na niebie wiecznie króluje. 
Nie wszyscy z jednym szczęściem na świat sie rodzą: 
Szerzej jedni niż drudzy swe płoty grodzą, Ten ma wiele nad insze w zacności domu, 
Ten dobrą sławą nie da naprzód nikomu, 
Za tym przyjaciół więcej. 
Śmierć sprawiedliwa Jednakiego na wszystki prawa używa. 
Kto bądź, ten bądź, na kogo los naprzód padnie, 
Tak pana, jako sługę poima snadnie. 
Komu zawżdy nad szyją wisi miecz goły, 
Nie uczynią mu smaku przyprawne stoły, 
Nie pomoże mu do snu słodkie śpiewanie, Sen u prostaków przyjmie i złe posłanie. 
Kto swą chciwość na tym, co dosyć, miarkuje, 
Tego ani burzliwe morze frasuje, 
Ani ciężki grad, ani złe urodzaje, 
Kiedy drzewo to ciepłu, to zimnu łaje. 
Delfinowie swe morza ścieśnione czują, 
Bowiem już i na wodzie zamki budują: 
Wszystka sie do roboty czeladź rzuciła I sam pan, bo mu sie już ziemia sprzykrzyła. 
Ale bojaźń i groza pana prowadzą I z wysokich pałaców pchać sie nie dadzą, Na okręt li budowny, na koń li wsiędzie, 
Troska w okręcie, troska za siodłem będzie. 
A jesli ani marmór serdecznej rany, 
Ani ulżą jedwabiem obite ściany, 
Przecz mam zajźrzeć kosztownych pałaców komu, 
A nie raczej w swym mieszkać ojczystym domu?
<|endoftext|>
Acz mię twa droga, miła, barzo boli, 
Nie chcę cię trzymać przeciw twojej woli, Z mej strony bodaj wszystko dobre miała, 
Kędy sie kolwiek będziesz obracała. 
Lecz sama widzisz, jakie wiatry wstają, 
Jakie po niebie chmury sie mieszają. 
Ja wiem, co umie morze i szalony Wicher, na wody słone uniesiony. 
Niech żony srogich pohańców i dzieci Doświadczą, jakim pędem wicher leci Morze mieszając: huczą srogie wały, 
A brzeżne w gruncie wzdrygają sie skały. 
Takci sie biednej Europie dostało, 
Jeno że wołu chciała przysieść mało, 
Bo sie z nienagła przymknął z nią ku wodzie, 
Potym jak płynie, tak płynie bez łodzie. 
A ta dopiero zlękła sie nieboga, 
Gdzie pojźrzy, zewsząd morze, zewsząd trwoga, Brzegu nie widać, przewoźnik niepewny, 
Strach serce ujął, a w oczu płacz rzewny. 
A gdy do sławnej Krety przypłynęła, 
Z wielkiej tesknice włosy targać jęła, 
Skarżąc sie z płaczem: Ojcze mój łaskawy, 
Któregom zbyła prze me głupie sprawy. 
Com ja tu miała czynić w tej krainie? 
Mało jest jedna śmierć panieńskiej winie. 
Ale na jawiż płaczę swej lekkości? 
Czy mię pokusa łudzi krom winności, 
Która przez wrota kościane wychodzi, 
A na człowieka sny dziwne przywodzi? 
Lepiej li było przez morze sie pławić Czy nad polnemi kwiatkami sie bawić? 
By mi sie teraz dostał jako w ręce On wół bezecny, byłby w takiej męce, 
Żeby mu ze łba musiały spaść rogi, 
Chociaż był u mnie niedawno tak drogi. 
Nie miałam wstydu, dom swój opuszczając, 
I teraz nie mam, śmierci odkładając, Boże mój, jesli słyszysz prośbę moję, 
Niechaj dziś nago w pośrzodku lwów stoję. 
Pierwej niż pleśnią piękna twarz przypadnie I zupełnemu ciału krasa spadnie, 
Niechaj mię wilcy pożrą w tej gładkości, 
A po pustyniach rozniosą me kości Nikczemna dziewko ojciec ci przyciska Czemu nie umrzesz? 
Strzyma cię ta niska Jedlina i pas zaniesiony w cale, A jeslić milsza śmierć na ostrej skale, 
Daj sie w moc wiatrom a skocz z góry śmiele, 
Niżbyś wolała siedzieć u kądziele, 
Królewska dziewka, i być w ręce dana Srogiej pogance, winna bywszy pana.
<|endoftext|>
Pan to dobrotliwy, 
Któremu śpiewać, jako on szczęśliwy Aniołów zastęp, nie mogę, choć żądam, 
Aż go oglądam W ziemi żywiących, kędy niepotrzebny Język i usta do noty chwalebnej. 
Tu niechaj mój głos, choć nierówny, idzie W twój trop, 
Dawidzie. 
Królu szlachetny, poeto bezrówny, 
Którego lutnia i głos balsamowny Nie zginie z laty i nie chybia celu, 
Sam jeden z wielu. 
Bo Pana śpiewa, który niebo sprawił, 
Dał światło gwiazdom i jedne zabawił Na miejscu, drugie jego wdało chcenie W rządne błądzenie. 
Ogniem wiatr przykrył, dzierżą ziemię wody, 
Różnym naturom kazał użyć zgody, 
Temiż zwierz, ptaki, ryby, drzewa z zioły Trzyma żywioły. 
Przedziwny wszędzie, ale barziej w sobie, Sam sobie dosyć w szczęściu i w ozdobie, Wżdy ku swej sławie dał w tym uwielbieniu Miejsce stworzeniu. 
Bowiem zwierciadła swej wiecznej mądrości Na niebie stworzył, szczyre rozumności, 
Ku sobie ciągnie nas, choć podłą ziemię, 
Adama plemię. 
Wieczna dobroci, przyczyno wszytkiego, 
Życz być wdzięcznym daru tak wielkiego, Dałeś sie poznać: daj niech serce pali, 
Co rozum chwali. 
Trzykroć szczęśliwy, który ciebie, 
Panie, 
Zna spraw swych końcem i ma zakochanie, 
Wszego bezżądne, tylko w twej wieczności, 
Doskonałości.
<|endoftext|>
Miałem nadzieję, że mi zyścić miano, 
Tak jako było z chucią obiecano, Ale co komu rzecze białagłowa, 
Pisz jej na wietrze i na wodzie słowa.
<|endoftext|>
Nie trafunek przygodny ludzkie sprawy rządzi: fortunę szaloną, choć upornie błądzi, 
Chełzna twardym munsztukiem twego moc zrządzenia, 
O mądrości, wszystkiego żywocie stworzenia! 
Lutość i sprawiedliwość wszytkie twoje sprawy A przed twemi oczyma i lewy i prawy. 
Więc temu i to zdrowo, co sie zda, że szkodzi Tamtemu i to wadzi, co mu żywot słodzi. 
A my na twoje sprawy, choć wzrok ciemny mamy, 
Kiedy cie poznać chcemy, dotknąć sie władamy. 
Żeś nie tylko być dał, ale by szczęśliwie Każdy żył, sam sie dawasz wszytkim lutościwie. 
Ale ta twa powszechna łaska, 
Panie wieczny, 
By cień światła twojego, ten to blask słoneczny, 
Chociaj rzeczy oświeca jednako poddane, 
Same promienie czyste i polerowane. 
O wszechmogący Boże, światłości szczęśliwa, 
Serca nasze osiadła rdza grzechów płaczliwa, 
Skąd, chociaj nas oświecasz, żywiemy, jak w nocy, 
A jadu tego pozbyć nie naszej czyn mocy. 
Ty nas oczyść, prosiemy, miłosierdzia twego Niech promień, bijąc w serce, odnosi od niego Ku tobie jasny odraz chwały i miłości, 
O Panie, nasza chwało, nasza szczęśliwości!
<|endoftext|>
Wszechmocny Panie miły,
W mocy twojej nad cię nie jest inny,
Ty miłujesz sługi swoje,
Ktorzy czynią, Panie, wolą twoję.
Był mąż jeden sprawiedliwy,
W prostości swej barzo bojaźliwy,
Ktoremu Jop imię było,
Po wszystkim świecie o nim słynęło.
Ten Boga wiernie miłował,
Złości się wszelakiej wiarował,
A wszakoż nic nie utracił na tym,
Wziął zapłatę od Boga na potym.
Ten Jop miał syny urodne
I trzy corki barzo też nadobne,
Ktore sam Bog prawie umiłował
I w łasce swojej świętej zachował.
Na wschod słońca świata tego
Nie było tam nasprawiedliwszego,
Ktory by w swej sprawiedliwości trwał,
Miłego Boga wiernie miłował.
Zstało się dnia niektorego,
Rzekł Pan Bog do czarta onego:
„I skąd idziesz, ty marny szatanie?”
„Zwodziłem świat, moj namilszy Panie”.
„Gdyś tak świata wiele zwiedział
A na nimeś tak wiele przebywał,
Widziałeś tam sługę mego
Jopa, męża nasprawiedliwszego”.
Odpowiedział szatan potym:
„Teżem słychał dobrze o tym,
Ale mię przepuść na niego,
Niech się dotknę ciała Jopowego”.
Tam z dopuszczenia bożego
Posłał Pan Bog szatana onego,
Doświadczając Jopowej stałości,
Toć uczynił z swej Świętej Miłości.
Aczkolwiek był człowiek święty,
Trzody jego były też odjęte,
Wszytek jemu dobytek zabrano,
Sługi jego wierne pościnano.
Drugie poselstwo przysłano
A tak jemu odpowiedziano:
„Eja, Jopie, panie miły,
Twoje dziatki w niewolą pobrali”.
Usłyszawszy Jop zapłakał,
Na sobie odzienie podrapał,
Głowę swoję ogolić dał,
Miłego Boga wiernie miłował.
„Wszechmogący Panie miły,
Coś uczynił w tej to krotkiej chwili,
Za to ja tobie, Panie, dziękuję,
Ciebie, Boże, prawdziwie miłuję.
Wyszedłem nagi na ten świat,
Co jest człowiek, jeno rożany kwiat,
Tej godziny zdrow i wesoł będzie,
A nazajutrz jużci go nie będzie.
Dałeś mi wiele jako Pan
A zasięś mi to wszytko pobrał sam,
Jako tobie, Panie, lubo było,
Tak się wszytko odmienić musiało”.
Państwa na świecie dosyć miał,
W dobytkach go Pan Bog pomnażał,
Pięćset tysiąc owiec było,
Trzy tysiące wielbłądow chodziło.
Czeladź niezliczona była,
Ktora jemu tak wiernie służyła,
Toć mu Bog dał za cnotę jego,
Nie zapomniał Jopa sługi swego.
„Bądź błogosławion, Panie moj,
Ciebie chwali Jop, wierny sługa twoj,
Tyś jest dobry i też sprawiedliwy,
I we wszem Pan barzo miłościwy”.
Toć żona jego słyszała,
Na sobie odzienie podrapała:
„Czemu chwalisz Pana Boga tego,
Przepuści na cię co szkodliwszego”.
On jej na to odpowiedział:
„Tegomci na cię, żono, nie wiedział,
Żebyś też tak szalona była,
Żebyś przeciwko Bogu bluźniła.
Miło nam było dobre brać,
A złe także mamy też przyjmować.
A chceszże wiedzieć ode mnie,
Że mię Bog jeszcze nie zapomnie”.
Gdy tamo na śmieciach leżał,
Panu Bogu wiernie on dziękował:
„Boże miły, Panie z wysokości,
Racz mię karać z swej Świętej Miłości”.
Robacy też w ciele były,
A barzo jego ciało dręczyły,
Za skorą jego prawie szemrały,
Wszystko ciało jego powierciały.
Skrzypcy przed nim gdy skrzypali
W niemocy go nieco pocieszali,
On gdy oczyma na nie wejźrzał,
Silno rzewno Jop miły zapłakał.
„Boże miły z wysokości,
Zapłać to wam z swej Świętej Miłości,
Iżeście mię teraz nawiedzili,
W niemocyście nieco pocieszyli.
Gdy mię w ubostwie widzicie,
Za przykre tego sobie nie miejcie,
Co ja teraz na swoim dworze mam,
Tego też wszytkiego wam udzielam”.
Gdy za skorę rękę wetknął,
Garść robakow z swego ciała wyjął,
Gdy je też tam w skrzypce wrzucił,
Pan Bog je w szczyre złoto obrocił.
To żona jego widziała
A tak jego prawie przeklinała,
Barzo mu prawie nałajała,
Dalej mu więcej służyć nie chciała.
Przyjaciele przychodzili,
Azaby go nieco pocieszyli,
Nie śmieli tam i słowa przemowić
Bojąc się w takowej niemocy być.
Stojąc nad Jopem płakali,
Popiołem się też posypowali,
Z daleka prawie nań poglądali,
Prawie go też zaledwie poznali.
Ale Pan Bog miłościwy,
W miłosierdziu barzo szczodrobliwy:
„Eja, Jopie, ty stworzenie moje,
Com ci był wziął, dam ci tylo troje”.
I był panem znamienitym,
Ktory też się mienił być przeklętym,
Miał też dosyć śrebra i złota
I dziatki też miewał bez kłopota. Amen.
<|endoftext|>
W tym grobie piękna Timas leży pogrzebiona, 
Którą przed ślubem wzięła czarna Persefona. 
Na jej mogile wszytki rowiennice razem Swe lube włosy ostrym ustrzygły żelazem.
<|endoftext|>
W trzydziestym życia mego lecie, 
Hańbą do syta napoiony, 
Ni źrały mąż, ni puste dziecię, 
Mimo iż ciężko doświadczony Kaźnią, ścirpianą z ręki krwawey Tybota, pana Ossyńskiego Biskup iest pełen czci y sławy Mnie ta nie będzie za świętego. 
II Nie iest biskupem mym ni panem, Ni ziarnam nie miał zeń, ni plewy, Anim mu sługą, ni poddanym, 
Ani o iego stoię gniewy, Wodą y kęsem chleba suchym Karmił mnie zacnie całe lato, 
Na chłód przyodział mnie łańcuchem: 
Niechay go Bóg wypłaci za to. 
III A gdyby ktoś mi chciał przyganić, 
Y rzec, iż ciężkiem miotam słowem: 
Nie chcę ia wiedzcie xiedza zranić, Ba, cóż: w ozwaniu się takowem, 
Tyle wam ieno słyszeć trzeba: 
Ieśli on był mi miłościwy, 
To niechay Iezus, xiążę Nieba, 
Takiż mu będzie w żywot żywy! 
IV Ieśli był srogi y sierdzisty, 
Więcey, niż mówić się przygodzi, 
Niechay Bóg, sędzia wiekuisty, 
Tąż samą miarą mu nagrodzi! 
Lecz Kościół zaleca pilnie, 
By modlić się za nasze wrogi: 
Kaiam się tedy, y niemylnie Rzecz całą ślę przed boskie progi. 
V Tak, modlić się zań będę szczerze, 
Na cnego Kotra mistrza duszę, Ano, lekuchne to pacierze: 
Do xiążki nierad się przymuszę. 
Pikardzki pacierz mu ukropię, Gdy nie zna widzisz mi niezgułę! Iedź pilnie na naukę, chłopie, 
Do Yl we Flandryey lub do Duę, 
VI Ieśli chce, aby się za niego Modlić ha! świadkiem wszytcy święci! 
Mimo, iż wszem nie krzyczę tego, 
Spełnione będą iego chęci, Wnet Psałterz w dobrą porę chwytam, 
Chocia oprawą mało zdobny, 
Y siódmy werset pilnie czytam, 
Psalm: 
Deus laudem dość sposobny VII Do Syna modlę się Bożego, 
Którego wzywam w każdey doley, 
Iżby dotarła aż do Niego Prośba ma, ieśli on zezwoli, Który mnie wspiera nieustannie, 
Y wydarł z ręki mnie katowi Chwała mu, y Nayświętszey Pannie, 
Y cnemu królu Ludwikowi! 
VIII Niechay mu szczęście da Iakuba, 
Salomonową cześć y chwałę, Męstwa ma dość, od pięt do czuba, 
Y siły takoż nie za małe. 
Niech na tym biednym kręgu świata, 
Iako iest długi y obszerny, 
Matuzalema żyie lata, 
Y trwa w pamięci ludu wierney. 
IX Dwanaście dziatek niech mu służy, 
Chłopców, z krwie królów purpurowey, 
Tak dzielnych, iak ów Karol Duży, 
Wszczętych w żywocie cney królowey, Iako ów Marcin święty dobrych. 
Toż dla Delfina los podobny: 
Na ziemi żywot czynów chrobrych, 
W Raiu zbawienia kęs nadobny. 
X Chocia niewiele ia posiadam Mienia, którego bych mógł zażyć, 
Póki rozumu pełnią władam, 
Z tego, czem raczył mnie obdarzyć Bóg ludzie mało! , w mey niedoley Spisuię ów testament walny, 
Na znak ostatniey moiey woley, 
Iedyny y nieodwołalny. 
XI Piszę go w sześćdziesiątym roku Y pierszym, kiedy mnie wyzwolił Dobry król z kaźniey y wyroku, 
Y znów ku życiu mnie pozwolił, Za co, póki mi serce biie, 
Zawżdy on będzie móy dobrodziéy, 
Y czcić go będę, póki żyię: 
Dobra przepomnieć się nie godzi. / Tutay poczyna Wilon wchodzić w materię pełną erudycii y dobrej wiedzy. / XII Prawdać, iż, po bolesnych iękach, 
Ucisku srogim a mitrędze, 
Po ciężkich smutkach, wielkich mękach, 
Mozołach długich y włóczędze, 
Cierpienie, bakalarstwo wraże, 
Rozum otwarło mi, do biesa, 
Barziey, niż wszytkie komentarze Nad Arystotem Awerresa. 
XIII Iak często, śród nasrogszey zimy, 
Mnie, odartemu gorzey dziada, 
Bóg, co Emauskie wsparł pielgrzymy Iak Ewangelia opowiada, 
Ukazał drogi kres pocieszny, 
Nadzieią krzepiąc moią żałość: 
Chociaby człek by iak był grzeszny, 
Bóg karci ieno zatwardziałość. 
XIV Iam grzesznik, złego iadem struty, 
Iednak Bóg nie chce mey katuszy, 
Lecz nawrócenia y pokuty, 
Y widzi, aża z szczerey duszy, 
Czy z nagabywań kniemu dążę, Toć, ieśli weźrzy w me sumienie, 
Snadno z występku mię rozwiąże Y ześle na mnie przebaczenie. 
XV Y, iak ów piękny Romans Róży Powiada ba, nie bez powodu!, 
W samym początku swey podróży, 
Iż trzeba płochość serca z młodu Darować, ieśli wiek znów męski Iest statecznieyszy, mnimam przecie, 
Iż ci, co pragną moiey klęski, 
Nie chcą mnie widzieć w męskiem lecie. 
XVI Gdybych znał, iż publiczney sprawie Może się to by na co przydać, 
Iak mi Bóg miły, byłbych prawie Sam siebie gotów na śmierć wydać. 
Nikomu ia nie życzę złego, 
Żywli kto, czy iuż zbawion duszy: 
Ni w przód, ni w tył dla ubogiego Góra się z mieścca nie poruszy. 
XVII Za Alexandra króla pono, 
Człeka, zwanego Diomedesem, 
Przed berło pańskie przywiedziono, 
Skutego w łańcuch het, z kretesem, Ten ci Diomedes, nicdobrego, 
Zgarniał po morzu, co dołapił: 
Za to był stawion przed sędziego, 
Iżby na śmierć się szpetną kwapił. 
XVIII Cysarz tak ozwie się surowo: Czemuś iest zbóycą morskim, bracie? Aż tamten, mało robiąc głową: Czemu mnie zbóycą nazywacie? 
Dlatego, że na iedney łodzi? 
Gdybych miał statków choć ze dwieście Nie byłbych, iako iestem, złodziey, 
Lecz cysarz, iako wy iesteście. 
XIX Ale co chcecie! 
Z doley moiey Przeciw losowi człek nie zradzi! Co mnie tak ciężko niepokoi, 
Płynie to, co wam we mnie wadzi, Daruy mi tedy biedne życie, 
Y wiedz, iż nędza nazbyt sroga Tak powiedaią pospolicie To nie iest ku zacności droga. 
XX Gdy cysarz dobrze to rzeczenie Diomedesowe w myśli zważył: Dolę twą prawi wnet odmienię Lichą na dobrą. 
Y tak zdarzył. 
Zbóyca, opatrzon hoynie złotem, 
Żył odtąd zacnie, pełen chwały, Walery zaświadcza o tem, Wielkim wołany przez Rzym cały. 
XXI Gdyby Bóg kiedy mi dozwolił Usłyszeć tak wspaniałe słowo, 
Gdyby był szczęścia mi pozwolił, 
Naówczas, skoro bych na nowo W grzèch popadł, niechbych od pochodni Wraz smolnej zginął bez honoru: 
Potrzeba ludzi pcha do zbrodni, 
A głód wywabia wilki z boru. 
XXII Żałuię czasu mey młodości: Barziey niż inny iam weń szalał! Aż do mych lat podeszłych mdłości Iam pożegnanie z nią oddalał, Odeszła, ba, ni to piechotą, 
Ni konno, pomkła iako zaiąc, Tak nagle uleciała oto, 
Nic w darze mi nie ostawiaiąc. 
XXIII Odeszła, a ia tu ostałem, 
Ubogi w rozum y nauki, Smutny, zmurszały duchem, ciałem, 
Próżen rzemiosła, mienia, sztuki. 
Nalichszy z moich prawda szczera, 
Świętey zbywaiąc powinności, 
Krewieństwa mego się wypiera Dla braku trochy maiętności. 
XXIV Tem nie zgrzeszyłem, bym grosz trwonił Na smaczne kąski, tłuste dania, Anim za cudzem ia nie gonił, 
By złotem płacić me kochania, Z ludzim korzystał nie za wiele, 
Tak świadczę co tu wiele baiać! Czegom nie winien, mówię śmiele: 
Nad grzech nie lża się człeku kaiać. 
XXV Zaiste, nieraz miłowałem, 
Y miłowałbych ieszcze chętnie, Lecz serce smutne z wygłodniałym Brzuchem, co skwierczy zbyt natrętnie, 
Odwodzą mnie z miłosnych dróżek. 
Ktoś inny, syty, swey ochocie Folguie za mnie: 
Amor-bożek W pełnym wszak rodzi się żywocie! 
XXVI Wiem to, iż, gdybych był studiował W płochey młodości lata prędkie, 
Y w obyczaiu zacnym chował, 
Dom miałbych y posłanie miętkie! 
Ale cóż? 
Gnałem precz od szkoły, 
Na lichey pędząc czas zabawie Kiedy to piszę dziś, na poły Omal że serca wnet nie skrwawię XXVII Nadtom brał wiernie, co powiada Mędrzec, y Pismam wierzył słowu: Baw się, używay, synu gada, 
W młodości swoiey, ale znowu Indziey zaświadcza barzo iaśnie, 
Że czas młodości kwietnych latek, To iego słowa, takie właśnie! Ot, sama głupiość y niestatek. 
XXVIII Dnie moie tako się rozbiegły, 
Iako Hiob mówi, w lnianem płótnie Nitki, gdy słomy garść zażegłey Tkacz przytknie doń: y żar okrutnie Wnet strawi płótna sztukę całą, 
Niedoszły ludzkiey szmat odzieży Nic mi iuż ciężkiem się nie zdało, 
Śmierć bowiem wszytko wnet uśmierzy. 
XXIX Gdzież są kompany owe grzeczne, 
Których chadzałem niegdy śladem, Tak mowne, śpiewne, tak dorzeczne W trefnym figielku, w słowie radem? 
Iedni pomarli, leżą w grobie, Nie tu iuż po nich nie ostało, Dusze niech Bóg przygarnie sobie, 
Ziemia niech strawi grzeszne ciało. 
XXX Z żywych dziś iedni, 
Bogu chwała, 
Możni panowie, z biedy szydzą! 
Drugim po prośbie iść bez mała, 
Y chleb za szybką ieno widzą, Z inszych znów zakonniki godne, 
Ba, ba! 
Kartuzy, 
Celestyny, 
Trepki obuli se wygodne Różnie los sadza ludzkie syny. 
XXXI Możnym Bóg zsyła moc dobrego, 
Żyią w spokoiu y swobodzie, W nich nie ma przeinaczać czego, 
Ani co rzec o tym narodzie, Lecz biedakowi, co, wpółżywy, 
Jak ia, do gęby czego włożyć Nie ma, 
Bóg winien bydź cierpliwy: 
Nad takim iakże mu się srożyć? 
XXXII Ci maią winka y pieczyste, 
Ptaszęta, rybki, leśne zwierzę, 
Sosy y smaki zawiesiste, 
Iayca kładzione, z octem, świeże, Nie są podobni do murarzy, 
Którym trza służyć w wielkim trudzie: 
Tu się pomocnik nie nadarzy, Sami se zżuią, dobrzy ludzie. 
XXXIII Ot, w puste wdałem się baybaiu, 
Bez inszey racyey y przyczyny, Nie iestem sędzią, panem kraiu, 
By karać lub odpuszczać winy, Ze wszytkich iam nayułomnieyszy, Niech będzie Iezus pochwalony! 
Przeze mnie im się nie umnieyszy! 
Tak sobie bzdurzy człek szalony. 
XXXIV Zostawmyż oną materyię, 
O uciesznieyszey mówmy sprawie, Nie każdy rad z tey beczki piie: 
Przykra iest y nieluba prawie. 
Nędza markotna, boleściwa, 
Zawżdy obrazy szpetne kryśli, 
Zawżdy w sądzeniu iest zelżywa: 
Gdy nie śmie w słowach, boday w myśli. 
XXXV Biedakiem iestem iuż od młodu, Ot, niebożęta leda iacy! Ociec móy był z biednego rodu, 
Toż praszczur, co był zwan Horacy. 
Bieda nas ściga aż do trumny, 
Gdzie zewłok przodków mych złożony: 
Nie sterczy tam grobowiec dumny, 
Nie uźrzysz bereł ni korony. 
XXXVI Kiedy nad moią biedą kwilę, 
Serce me często tak mnie pieści: Człeku, nie krzywduy sobie tyle Y nie dopuszczay tey boleści. 
Ieśliś nie dosyć użył sobie, 
Zaliż nie lepiey pod łachmanem, 
Bydź żywym, niźli leżeć w grobie, 
Z tem, żeś był kiedyś wielkim panem? 
XXXVII Bydź niegdyś panem! 
Cóż ia baię? 
Panem! 
Ba! 
Iako Dawid prawi, 
Nie masz go! 
Ani przeznasz kraie, 
Ni zgadniesz mieścce, kędy bawi. 
A zresztą, chudziak ia ubogi, 
Nie mnie rozprawiać tak podniosło: 
Niech o tem sądzą theologi, To kaznodziei iest rzemiosło. 
XXXVIII Nie iestem, wiem to aż za wiele, 
Synem anioła brednie czyste! Diademu nie mam z gwiazd na czele, Ociec móy umarł, świeć mu Chryste, Ciało spoczywa w ciasnym grobie Y matka, biedna kobiecina, 
Niedługo życia wróży sobie, Wnetki schowaią też y syna XXXIX Wiem, że bogate y ubogie, 
Mądre, szalone, świeckie, xiedze, 
Hoyne y skąpe, tanie, drogie, 
Małe y duże, pychy, nędze, 
Damy z kołnierzem w zmyślne rurki Iakietamkolwiek godło czyie Iedwabie czy siermiężne burki: 
Wszytko dołapi śmierć za szyie. 
XL Umarł y Paris y Helena, Kto bądź umiera, w męce schodzi: 
Czy mu serdeczna pęknie wena, 
Czy wnątrze żółcią się zasmrodzi, 
Skona, złym potem uznojony! 
Nikt nie wspomoże nieszczęsnego, 
Bo nie masz siestry, dzieci, żony, 
By chcieli stanąć w tem za niego. 
XLI Śmierć go otrząśnie y pobladzi, 
Nos mu przygarbi, napnie żyły, 
Szyię mu wezdmie y rozsadzi, 
Ścięgna y nerwy odrze z siły. 
Ciałko niewieście, tak wybornie Gładkie, ach, więcey niźli trzeba! 
Musisz-że mąk tych czekać kornie? 
Tak, abo żywcem iść do nieba. 
Ballada o paniach minionego czasu Powiedz mi, gdzie y w iakiey ziemi Iest Flora, rzymska krasawica, Archippa, cud między cudnemi, 
Tais, stryieczna iey siestrzyca? 
Ty, 
Echo, co głos wracasz skory, 
Gdy pomknie nad strumienia biegi, 
Mów, gdzie są Piękne dawney pory? 
Ach, kędyż są drzewiejsze śniegi! 
Powiedzcie, kędy iest uczona Helois, dla miłości którey Abeylart Piotr, zmienion w kapłona Żal swóy w klasztorne zamknął mury? 
Podobnież, gdzie ta monarchini, 
Co, śmiertelnemi szyiąc ściegi Worek, gachowi grób zeń czyni? 
Ach, kędyż są drzewiejsze śniegi! 
Królowa Blanka, iak liliia, 
Syrenim głosem zawodząca, 
Berta o wielkiey stopie, 
Liia, 
Bietris, 
Arambur, 
Alys wrząca, 
Iohanna, co w mężczyźńskiey szacie Anglików gnała precz szeregi, 
Gdzież są? 
Wy mówcie, ieśli znacie? 
Ach, kędyż są drzewiejsze śniegi! 
Przesłanie Nie pytay, kędy hoże dziewki Idą stąd, y na iakie brzegi, 
Iżbyś nie wspomniał tey przyśpiewki: 
Ach, kędyż są drzewiejsze śniegi! 
Ballada o panach dawnego czasu, prowadząca daley ten sam przedmiot Co więcey? 
Gdzie iest Kalist trzeci, 
Ostatni dziedzic swego tronu, 
Przez Chrystusowe czczony dzieci? 
Y Alfons, władca Aragonu, Y Artus, diuk Bretaniey chrobry, 
Y ów Burboński xiąże grzeczny, 
Y Karol siódmy zwany Dobry? 
Kędy Szarlemań iest waleczny! 
Gdzie król ów Szkocki bywa młody Co, iako prawią, miał pół gęby Czerwone w leśney kształt iagody, 
Od czoła prawie aż po zęby, Król Cypru, xiążę wiekopomne, 
Hiszpaniey król ów nieprzezpieczny, 
Którego miana iuż nie pomnę? 
Kędy Szarlemań iest waleczny! 
Nie chcę iuż więcey gadać, głupi: 
Wszytko to ieno dym y mara, Nikt się od śmierci nie wykupi Za berło ani za talara, To iedno ieszcze: król Bohemii Lancelot, y ów długowieczny Dziad iego, gdzie są? 
Pan Bóg z niemi! 
Kędy Szarlemań iest waleczny! 
Przesłanie Gdzie Klakin, zacny pan Bretoński? 
Gdzie iest Owerniey graf dorzeczny, 
Gdzie dobry xiążę Alansoński? 
Kędy Szarlemań iest waleczny! 
Ballada w teyże samey materyey Gdzież są te święte apostoły, 
Ubrane w alby, strojne w mitry Y opasane w święte stoły, 
By niemi czarta za kark chytry Chwytać, gdy skrada się zdradliwie? 
Śmierci otwarte w krąg wierzeie: 
Precz znika z ziemi to, co żywie, 
Hey, iak ten wichr, co w polu wieie Gdzie iest ów z Konstantynopola złotey garzści cysarz zbożny? 
Gdzie Francyey iest maiestat króla, 
Nad insze króle wielgomożny, 
Co wzniósł klasztory y świątynie, 
W Bogu pokładłszy swe nadzieie: 
Niegdy tak barzo czczony, ninie Hey, iak ten wichr, co w polu wieie Gdzie ów z Wiieny y Grenobli Delfin waleczny, niebosiężny? 
Gdzie ów z Dyżonu, 
Salins, 
Dobli, 
Panów y xiążąt huf orężny? 
Gdzie ich dworzanów ciżba płocha, 
Heroldy, dworki, darmożreie? 
Małoż napchali do bandziocha? 
Hey, iak ten wichr, co w polu wieie Przesłanie Xiążeta, nie uydziecie doli, 
Co w spolne spycha was koleie, 
Czyli was mierzi to, czy boli Hey, iak ten wichr, co w polu wieie XLII Skoroć papieże, króle władne Iak inszy lud urodzon w męce Pomarły, y są dzisiay żadne, 
Y zdały władzę w inne ręce, 
Ia, nędzarz, ia, ladaco płoche, 
Nie miałbych umrzeć? 
Wyrok boży! 
Bylebych zaznał wczasu trochę, 
Śmierć mnie uczciwa nie zatrwoży. 
XLIII Świat ten, zaiste, nie iest wieczny, 
Iako łupieżca możny mniema, Wszytkich nóż czeka obosieczny: 
Lepszey pociechy ponoś nie ma Staremu, co za młodu słynął Z uciesznych figlów y trefności: 
Wierę, ze wzgardą bych go minął, 
Gdyby na starość trwał w tey mdłości. 
XLIV Dzisiay mu skomleć boday chleba, 
Do tego dola go przymusza, Przed śmiercią drżeć mu wciąż potrzeba, W męczeństwie żywie iego dusza: 
Ha! 
Gdyby nie przed Stwórcą trwoga, 
Straszna by wzięła go ochota: 
A czasem, wręcz zadrwiwszy z Boga, 
Nędznego zbawi się żywota. 
XLV Ieśli mu młodość była kwietna, 
Dziś dni nadeszły szare, brzydkie, Zawżdy iest stara małpa szpetna, 
Y takoż iey figlasy wszytkie. 
Gdy milczy, w onym smutnym czasie, 
Powiedzą: Koniec iuż błaznowi, Gdy gada, milczeć każą zasię, 
Iż nie ma smaku w tem, co mówi XLVI Tak one biedne kobiecięta, 
Stare ze wszytkiem y bez soku, 
Patrząc na młode, na dziewczęta Rade, budzące radość w oku, 
Pytaią Boga, czemu, czemu, 
Tak wcześnie dano im się zrodzić? 
Bóg milczy: bowiem, po dobremu, 
Niełacno racyą im wygodzić. 
Żale piękney płatnerki dobrze już siegniętey przez starość Zda mi się, iakbych słyszał skargi Płatnerki piękney gdzie te czasy! Iak żali się zwiędłemi wargi Y het, do dawney wzdycha krasy: Ha! 
Ty starości, coś tak wcześnie Z nóg mnie zwaliła, ty niedobra? 
Cóż dłoń mą trzyma, bych boleśnie Wnet się nie pchnęła miedzy ziobra? Zabrałaś mi tę iurną pychę, 
Iaką czerpałam z mey urody, 
Nad kupce, klechy, żaczki liche, Naówczas bowiem stary, młody, 
Wszelki człek dałby, co bych chciała, 
Choćby y dusił grosz natwardziey, 
Bylebych zwolić mu przystała Tego, czem dziad dziś wszawy gardzi! Ha! 
Nieiednemum odmówiła Ileż-to czasu stradanego! Dla chłopca, com go ulubiła Y com ta mogła, pchałam w niego, Ienszym płatałam to y owo, 
Tegom kochała, do stu katów, 
A on, ieśli mi dobre słowo Rzekł czasem, to dla mych dukatów! Ile chciał, mógł mnie poniewierać, 
Deptać ot, tak iuż człek się wlubił Mógłby mi kazać chrusty zbierać, 
Byleby czasem przyhołubił, 
Wraz przepomniałam mey niedoley! 
Świntuch, chorobą żarty sprośną, 
Ściskał mnie Wspomnieć serce boli! 
Cóż mi ostawił? 
Wstyd rzec głośno Umarł iuż dawno! Leży w grobie, 
A ia szedziwa tu ostałam, Gdy wspomnę, w oney szczęsney dobie Czem byłam, a czem dziś się stałam, 
Gdy w wieczór nagą się oglądam Y widzę się tak odmienioną, 
Nędzną, wyschniętą, śmierci żądam, 
Taka mi wściekłość szarpie łono. Cóż się z tem czółkiem stało ślniącem, 
Kosą blond, brwią wygiętą w górę, 
Spoźrzeniem radem a palącem Co lazło chłopu het, za skórę? 
Z tym noskiem zgrabnym, wdzięczną bródką, 
Uszkami zmyślnie wyciętemi, 
Z tą buzią, taką iasną, słodką, 
Z pięknemi wargi rumianemi? Co się zrobiło z karczkiem gładkim, 
Ramionkiem krągło utoczonem, 
Z cycuszkiem drobnym, z iędrnym zadkiem, 
Wyniosłym, schludnym, wręcz stworzonym Na harców czułych przystań lubą, A lędźwie, a ten słodki Raik, 
Między ud parą krzepką, grubą, 
Niby zaciszny, śleczny gaik? Czoło zmarszczone, włosy siwe, 
Brwi oszedziałe, oczy szkliste, 
Niegdy wesołe, rozkoszliwe, 
Niecące w krąg szaleństwo czyste, Nos zakrzywiony, szpetny zgoła, 
Uszy kosmate y pobladłe, 
Gardziel obwisła iak u woła, 
Broda y usta w głąb zapadłe: Otoć piękności kres człowieczey! 
Wyschnięte ręce y ramiona, 
Łopatki wcale nic do rzeczy, 
Szpetnie zmarszczony brzuch, wymiona, 
Biedra nie lepsze też od brzucha, Raik? 
Tfy! 
Udo, niechay zginę: 
Nie udo, ale gałąź sucha, 
Pstro nakrapiana w centki sine. Tak dobrych czasów żałuiemy, 
Gromada starych wiedźm, siedząca W kuczki, w żałości grzęznąc niemey, 
Łachmanów kupa, ot, cuchnąca, Niby konopnych sznur paździerzy, 
Co ledwo zatli się, iuż gaśnie, Niegdy kwiat ziemi, cudny, świeży: 
Otoć samicza dola właśnie. 
Ballada piękney płatnerki do dziewcząt letkiego obyczaju Pomniy ty, młoda Rozaliio, 
Co rady żądasz w oney dobie, 
Y ty, nadobna Cencyliio, 
Teraz iest myśleć czas o sobie. 
Bierz ieno chłopów, szaley z niemi, 
Bierz pilno, by pirszego z brzegu: 
Bo starzy są tu, na tey ziemi, 
Iak grosz, co wyszedł iuż z obiegu. Y ty, szewczycho Wilhelmino, 
W tańcu wszelakim dobrze szczwana, 
Też ty, rzeźniczko Katarzyno, 
Nie chciey obrażać Stwórcy Pana: 
Toć wszytkie, wszytkie, iakże wcześnie Starość powoła do szeregu! 
Tak lube, iako zgniłe trześnie Lub grosz, co wyszedł iuż z obiegu Ioaśko, ty tam, młynarzowa, 
Omotać się iednemu nie day, Ty, 
Zośka, coś iak orzech zdrowa, 
Gdzie możesz, krasę swoią przeday, Minie uroda, gładkość luba Stopi się w kształt brudnego śniegu: 
Tyle wam będzie wasza chluba, 
Co grosz, wypadły iuż z obiegu. 
Przesłanie Patrzcie, dziewczęta, łatam kiecki, 
Łzy roniąc przy każdziutkim ściegu, 
Iż mnie ostawił los zdradziecki Iak grosz, co wyszedł iuż z obiegu. 
XLVII Tak oto, do posłuszney młodzi, 
Wczoraysza dziewka mądrze gada, Na złe czy dobre im to schodzi, 
Wiernie spisuję, jak powiada, 
Ręką Fremina, co prowadzi Me pióro: pałka roztrzepana Niechay go czort, ieśli mnie zdradzi: 
Toć wedle sługi sądzą pana. 
XLVIII Owo, kto ima się kochania, 
Ten ci ku pewney bieży stracie Nieieden, słyszę, mi przygania To słowo, mówiąc: Hola, bracie! 
Gdy od miłości precz cię żenię, 
Pań tych hultaystwo zbyt nieznośne, 
Szaleństwem takie iest zwątpienie: 
Wszakci są nierządnice głośne. 
XLIX Ieśli kochaią za grosz miły, 
My ie kochamy tylko w naiem, Łupią nas, ile maią siły, 
Y wdziecznem sercem świadczą wzaiem. 
Z tych każda ieno korzyść goni, Lecz zacny człek, pomagay Boże, 
Ku zacnym damom serce kłoni, 
Y szuka szczęścia w tym honorze. 
L Rad słucham, co mi tu świadczycie, 
Lecz mędrszy z tego bydź nie umiem, Ot, wedle tego, co mówicie, 
Ieżeli dobrze was rozumiem, 
Trzeba miłować godne panie: 
Iakże? 
Skąd wiem ia, czy te gniotki, 
Które dziś wszytkim tak są tanie, 
Takoż nie strzegły kiedyś cnotki? 
LI Tak, żyły w cnocie y porządku, 
Bez skazy y niiakiey zmazy: 
Ba, cóż! 
Toć prawda, iż z początku Każda z tych panien, bez obrazy, 
Wzięła se, zanim się sk iła, 
Ta klerka, owa żaczka, mnicha, Tak ie potrzeba przynagliła: 
Nie uśpić w kieckach złego licha! 
LII Tak wzięły, co pisane komu, 
Którey ta przypadł kto do gustu: 
Miłować ięły po kryiomu, 
Inszy człek nie miał tam dopustu. 
Lecz cóż? 
Niedługo onych statków: 
Nieiedna z tego miłowania W insze się puszcza, y pośladków Nikomu w końcu iuż nie wzbrania. 
LIII Co ie pcha ktemu? 
Nie chcąc cześci Samiczey kalać, tako mniemam, 
Że taki snadź iuż los niewieści: 
Inszego sądu o tem nie mam, Ba, powiedaią mądrzy ludzie Y dobrze sprawę tę znaięcy, 
Iż sześciu chwatów, w krzepkim trudzie, 
Niż trzech urobi pono więcey. 
LIV Podawać piłkę, rzecz to gasza, 
A żeńska chwytać ią do siatki, Ot, cała słuszność, nasza, wasza, 
Takie miłości są zagadki, Wiary w tych igrach ty nie pytay, 
Choćby sto razy ią poprzysiąc, 
Y słówko stare pilnie czytay: Za iedną rozkosz bólów tysiąc. 
Podwóyna ballada w tymże samym przedmiocie Miłuycie tedy, ile chcecie, 
Weselcie się y trząście zdrowo, 
Gdzie potrza y tak dopłyniecie, 
Nie ma ta nad czem robić głową. 
Miłości dur ogłupia ludzi, Salomon przez nią wszedł w pogany: 
Naymędrszy boday się spaskudzi Szczęśliw, kto nie zna, co te rany! 
Orfeusz, wdzięczny mistrz na fletni, 
Chcąc folgę dać miłosney męce, 
Omal nie zginął co naszpetniey W Cerbera srogiey psiey paszczęce, A Narcyz, młodzian pięknolicy, 
W studni głębokiey pogrzebany Przepadł dla iakieyś krasawicy Szczęśliw, kto nie zna, co te rany! 
Sardana, xiążę niezbyt słabe, 
Co Kretę wyspę zawoiował, 
Rad był się przeinaczyć w babę, 
Iżby śród dziewcząt dokazował, Król Dawid, prorok w świecie rzadki, 
Boiaźni bożey zzuł kaydany Widząc gładziuchne dwa pośladki Szczęśliw, kto nie zna co te rany! 
Ammon, udaiąc słabość ostrą, 
Gdy go z litości hołubiła, 
Sprosności czynił z Tamar, siostrą, 
Aż się dlań szpetnie przykurwiła, Herod, za tańce y figielki, 
Przez tanecznicę ubłagany, 
Ianowi zrobił despekt wielki! 
Szczęśliw, kto nie zna, co te rany! 
O sobie biednym też rzec muszę: 
Zbito mnie, niby w rzece płótno, 
Na goło, drągiem Na mą duszę, 
Tę kaźń któż ziednał mi okrutną, 
Ieśli nie Kasia czarnooka? 
Wzięły po grzbiecie y kompany: 
Ciurkiem płynęła tam posoka Szczęśliw, kto nie zna, co te rany! 
Lecz, iżby przez to żaczek młody Dzierlatki młode miał ostawić, 
Nie! 
Chociaby go, łbem do wody, 
Iak czarownika miano spławić, 
Słodsze mu niż zbawienie własne! 
Ba, wierzy im, li obłąkany: 
Czarne brwi maią, czy tez iasne Szczęśliw, kto nie zna, co te rany! 
LV Gdyby ta, ktoreym niegdy służył, 
Z wiernego serca, szczerey woley, 
Przez ktorąm tyle męki użył Y wycirpiałem moc złey doley, 
Gdyby mi zrazu rzekła szczerze, 
Co mniema ani słychu o tem! Ha! byłbym może te więcierze Przedarł, y nie lazł iuż z powrotem. 
LVI Co bądź iey ieno kładłem w uszy, 
Zawżdy powolnie mnie słuchała Zgodę czy pośmiech maiąc w duszy Co więcey, nieraz mnie cirpiała, 
Iżbych się przywarł do niey ciasno Y w ślepka patrzał promieniste Y prawił swoie Wiem dziś iasno, 
Że to szalbierstwo było czyste. 
LVII Wszytko umiała przeinaczyć, Mamiła mnie, niby przez czary: 
Zanim człek zdołał się obaczyć, 
Z mąki zrobiła popiół szary, Na żużel rzekła, że to ziarno, 
Na czapkę, że to hełm błyszczący, 
Y tak zwodziła mową marną, 
Zwodniczem słowem rzucaiący LVIII Na niebo, że to misa z cyny, 
Na obłok, że cielęca skóra, 
Na ranek, że to wieczór siny, 
Na głąb kapusty, że to góra, Na stary fuzel, że moszcz młody, 
Na świnię, że to młyn powietrzny, 
Na powróz, że to włosek z brody, 
Na mnicha, że to rycerz grzeczny LIX Tak moie oto miłowanie Odmienne było y zdradliwe, Nikt tu się ponoś nie ostanie, 
By zwinny był iak śrybło żywe: 
Każdy, ścirpiawszy kaźń nieznośną, 
Na końcu będzie tak zwiedziony Iak ia, co wszędy zwą mnie głośno: Miłośnik z hańbą przepędzony. LX Precz od się ścigam iuż Amory, 
Plwam na obłudne te nadzieie, Mógłby człek skapieć oney pory, 
Ni ie to ziąbi, ani grzeie. 
Na kołku wieszam me narzędzie, 
Galantów iuż nie pódę szlakiem: 
Ieżelim bywał wprzód w ich rzędzie, 
Gardzę iuż dziś rzemiosłem takiem, 
LXI Sztandar rozwiiam móy swobodno: 
Niech idzie za nim, kto łaskawy, Rzucam materią mało godną, 
Y znów do inszey wracam sprawy, A ieśli na mnie kto zawarczy, 
Iż śmiem Amorom hańbę zadać, 
Niech za odpowiedź to mu starczy: Kto zdycha, wszytko lża mu gadać. 
LXII Wiem, że iuż czas mi w lepsze kraie, Charkam materia biała, brzydka Plwociny niby kurze iaie: 
Cóż stąd? 
Ba, cóż? 
To, że Brygidka Nie chce mnie trzymać iuż za chłopca, 
Chociam daleki siwey brody Głos, minę mam starego skopca, 
Choć w rzeczy ze mnie spiczak młody LXIII Bogu y Tybotowi dzięki, 
Co tyle wody dał mi żłopać, 
Iż w dole ciemnym z głodney męki Nogami przyszło ziemię kopać Skutemi Z onym dobrym panem Rachunek przy pacierzu co dzień Robię: niech Bóg mu , , To, co ta myśli biedny zbrodzień LXIV Wszelako, źle nie życzę iemu, 
Ani też iego marszałkowi, 
Takoż y panu burgrabiemu, 
Dobremu z serca człowiekowi, Czego samemu życzę panu, 
Każdemu też z osobna służce: 
Kocham ich, wedle czci y stanu Iako psi dziada w wąskiey dróżce. 
LXV Pomnę, gdy z miastem się żegnałem, 
Hey, w roku pięćdziesiątym szóstym, 
Legacik mały tam spisałem, 
Który nieiedni, własnym gustem, 
Raczyli nazwać Testamentem, O moią zgodę w tem nie stoią: 
Ha! 
Nie iest człeka prawem świętem, 
By władał nad własnością swoią. 
LXVI Gdyby nie każdy z oney ciżby Otrzymał zapis, com przeznaczył, 
Życzę, po moim zgonie, iżby U spadkobierców pytać raczył, Którzy są, świadczę to niezłomnie: 
Moro, 
Proweniec, 
Roben, 
Trygam, Owi tem pismem biorą po mnie Nawet to łóżko, kędy ligam. 
LXVII Odwołać, nic nie odwołuię: 
Com dał, ma święte bydź, u czarta, Ponownie stwierdzam y testuię Spadek zacnego imć bękarta la Bar: do trzech wiązek siana Słomiankę starą mu dodaię, 
Na obiad dla dobrego pana: 
Raz w życiu niech się syto naie. 
LXVIII Dość iuż, sza! 
Ani pary z brzucha: 
Do testowania iuż się biorę, Kleryk móy, 
Fremin, który słucha Ieżeli nie śpi, w każdą porę Zaświadczy oto, co powiadam, 
Iż dla nikogo nienawiści Nie mam, y wszytko, co tu gadam, 
Mniemam, po dobru iż się ziści. 
LXIX Czuię, iak serce moie mięknie, Iuż człek od mdłości ledwie dyszy, Niech Fremin przy mem łóżku klęknie, 
Nikt obcy niechay nas nie słyszy: 
Bierz papier, pióro, spisz chędogo, 
Wiernie tak, iako ci dyktuię, 
A potem odpisz razy mnogo, 
Y rozday wszędy: 
Iuż testuię. / Tutay zaczyna Wilon testować. / LXX Tak. 
W imię Oćca przedwiecznego, 
Y Syna iego, króla ziemi, 
Oćcowi swemu współwiecznego, 
Takoż Świętego Ducha z niemi, 
Co ród Adama odkupili, 
Y, plemię wznosząc wzwyż przeklęte, 
Niebo niem samo ozdobili, 
Czyniąc z nich wobec Pana święte. 
LXXI Ciałem y duszą ród wszeteczny Zgubiony był, iż obmierzł Panu: 
Ciało w proch, dusza w ogień wieczny: 
Iakieybykolwiek płci y stanu, Wyiątek czynię tu od biedy Z Proroków rodzą się, ba, z rzadka, 
Nie sądzę bowiem, iżby kiedy Płomień im dobrał się do zadka. 
LXXII A gdyby rzekł ktoś: Skąd tak śmiele Ważysz się prawić swoie baśnie, 
Nie będąc zacnem czem w Kościele: 
Tobież-to o tem sądzić właśnie! Mówię to w Iezusowym duchu, 
Który położył Bogatego W ogniu, nie wcale w miętkim puchu, 
Zaś Trędowatych wyżey niego. 
LXXIII Ba, gdyby palec Łazarzowy Takoż był żarty od płomienia, 
Nie byłby ów, kornemi słowy, 
U niego żebrał ochłodzenia. 
Opilców los tam czeka srogi, 
Pragnienia męki wiekuiste, Skoro napitek tam tak drogi, 
Zbaw nas od złego, 
Panie Chryste. 
LXXIV Przez imię Boga, iak powiadam, 
Y maci iego, 
Panny słodkiey, 
Nie masz wszak grzechu w tem, co gadam, 
Ia, chudszy niźli upiór wiotki, Ieślim od febry nie zczezł marnie, 
Cud boży, głoszę to z ochotą! 
Insze niedole y męczarnie Zmilczę, y tak zaczynam oto: 
LXXV Po pierwsze, biedne tchnienie moie Oddaię wielkiey Troycy świętey, Na Boże składam ie pokoie W kościele Panny Wniebowziętey, Pokornie prosząc zmiłowania Dziewięci iasnych chórów nieba: 
Niechay się łaska ich nie zbrania Zanieść podarek ten, gdzie trzeba. 
LXXVI Item, me ciało grzeszne zdaię Ziemi, wielmożney rodzicielce, Robactwo się ta niem nie naie, Głód ie wysuszył nazbyt wielce. 
Niechże ie przyimie żyzne łono: 
Co z ziemi, w ziemię się obraca, Wszelka rzecz, słusznie mówią pono, 
Chętnie do swego mieścca wraca. 
LXXVII Item, dobremu oćcu więcey! Mistrzu Wilhelmu Wilonowi, 
Co mnie hołubił niż mać mięcey Pieszczot nieskąpa dzieciątkowi: 
Co mnie z opressyi zbawił wielu, 
Y dzisiay ieszcze rad by zbawić: 
Błagam was, dobry przyiacielu, 
Nie daycie się żałości strawić. 
LXXVIII Ścierp, bym ci xiążki me zapisał Y Powieść o dyabelskiey bździnie, 
Co ią Tabaryn Wit przepisał Z prawdomówności w świecie słynie!. 
Pod stołem leżą te poszyty: 
Mimo że nie iest styl zbyt gładki, 
Przedmiot, tak wielce znamienity, 
Nagrodzi wszelkie niedostatki. 
LXXIX Item, dla dobrey mey mateńki By Pani naszey cześć oddała, 
Co wiele ze mną miała męki Bóg wie! y wiele przecirpiała, 
Tę modlitewkę do Dziewicy: 
W niey cała ufność ma y wiara, Inszey ia nie mam dziś fortycy, 
Ani mać moia, biedna stara! 
Ballada, iaką Wilon napisał na prośbę swey matki, aby ubłagać łaski nayswiętszey panny Królowo niebios, cysarzowo ziemi, 
Pani monarsza czeluści piekielnych, 
Przyim mnie, pokorną miedzy pokornemi, 
Niech pośród sług twych siądę nieśmiertelnych, 
Mimo, iż barzo niegodna twey łaski. 
Dobroć twa, pani nadziemskiey pociechy, 
Więtsza o wiele niźli moie grzechy, Bez niey daremnie duszy się wydzierać Tam, kędy świecą wiekuiste blaski. 
W tey wierze pragnę żyć, iak y umierać. 
Twemu Synowi powiedz, że w nim żyię, Iżby me grzechy wymazał do tyla, 
Iako Egipską rozgrzeszył Maryię, 
Lub iak wybawił mędrca Teofila, 
Który przez Ciebie spełnił święte dzieła, 
Mimo iż djabłu zaprzedał swą wolę. 
Strzeż mnie, bych w taką nie popadła dolę, 
Dziewico, któraś, nie racząc otwierać Żywota, owoc bez zmazy poczęła. 
W tey wierze pragnę żyć, iak y umierać. 
Prostaczka iestem stara y uboga, 
Nic nie znam liter czytać nie znam zgoła Oprócz parafii mey niskiego proga, 
Gdzie ray oglądam y harfy dokoła, 
Y piekło, w którem potępieńców prażą. 
Iedno mnie trwoży, drugie zaś raduie: 
O day, 
Bogini, niech wciąż radość czuię! 
Ku tobie duszy day grzeszney pozierać, 
Z ufnością w sercu y rzetelną twarzą. 
W tey wierze pragnę żyć, iak y umierać. 
Przesłanie W twoim żywocie, o można Bogini, 
Iezus, rzuciwszy precz niebiańskie kraie, 
Począł się: dla nas oto cud ten czyni, 
Opuszcza niebo y spieszy nas wspierać, Na śmierć swą krasę młodzieńczą oddaie, 
On naszym Panem, y iego wyznaię. 
W tey wierze pragnę żyć, iak y umierać. 
LXXX Item, różyczce, mey królewnie, 
Serca iey nie dam ni wątroby: 
Wolałaby co insze pewnie. 
Mimo iż dosyć ma chudoby, Co? 
Sakwę wielką y głęboką, 
Pełną dukatów: boskie rany! 
Niechże wygniie temu oko, 
Kto iey ostawi grosz złamany. 
LXXXI Zgarnęły dość te lube rączki, Lecz o to dzisiay się nie troszczę: 
Przeszły iuż moiey krwi gorączki, 
Żądza iuż lędźwiów mi nie chłoszcze, Gdzież ten móy patron, bez obrazy, 
Co go Rypałą świętym zwano? 
Za iego duszę, ze trzy razy Hocniycie sobie: ano, ano. 
LXXXII Mimo to, aby uczcić zdrowiem Amory, nie zaś na iey chwałę Nie wyżebrałem u niey bowiem Miłości by ździebełko małe, Nie wiem, czy innym równie sroga, 
Czy barziey była z nimi blisko, Ale, na imię klnę się Boga, 
Iam zyskał ieno pośmiewisko, 
LXXXIII Tę przekazuję iey Balladę, 
W rytmy odzianą dość misterne, Kto ią zaniesie? 
Skoczcie rade, 
Kto z was ma wolę, druhy wierne, Byleby, skoro tylko spotka Mą pannę wdzięczną, wraz na ucho Rzekł iey: Skądże to, moia słodka, 
Skąd Bóg prowadzi, ko, plucho? Ballada Wilona dla swey miłey Zwodna miłości, cierpieniem zbyt droga, 
Okrutna w skutku, w słodyczy obłudna, Miłości twardsza niźli stal złowroga, 
Mogę cię nazwać, morderczyni cudna: 
Serca biednego ty śmiertelny czarze, 
Pycho sekretna y wszytkim iednaka, Oczy okrutne! 
Czyż ludzkość nie każe Nie dręczyć, ale wspomagać biedaka? 
Lepieybych czynił, szukaiąc pomocy Indziey, w przystani iakiey barziey lubey: 
Nic mnie nie zdoła wybawić z twey mocy, Trzeba mi pchać się sromotnie do zguby, Eyże! 
Mężczyzna, czy też dziecko ze mnie? 
Y coż stąd? 
Zginę, skoro dola taka Choć litość radzi, niestety daremnie, 
Nie dręczyć, ale wspomagać biedaka. 
Przydzie ta chwila, kiedy czas, zbyt skory, 
Pożółci, zmarszczy twe nadobne kwiecie, Śmiałbych się, gdybych doczekał tey pory: 
Ba, nie! 
Naówczas ieśli żyw na świecie Staruchem będę, ty maszkarą podłą. 
Owoć goń zdrowo: gdyś mnie leda iaka, 
Bądź lepsza innym, y miey to za godło: 
Nie dręczyć, ale wspomagać biedaka. 
Przesłanie Xiążę, ty kochasz: wraz bierze mnie trwoga, 
Iż krzywem okiem spoźrzysz na cherlaka: 
Lecz zacna dusza powinna, prze Boga, 
Nie dręczyć, ale wspomagać biedaka. 
LXXXIV Item, imć Marszan Ytierowi, 
Com niegdy mieczyk mu ostawił, 
Daię melodię sam niech łowi! Tę piosnkę, iżby się nią bawił, Wraz profundis, pieśń żałosną Na dawne iego miłowanie, Imienia wam nie nazwę głośno: 
Niech iego wola w tem się stanie. 
Piosnka lub raczej rondo Śmierci, dayże mi odpocznienie, Ty, coś wydarła mi mą miłą, 
Ieszcze cię to nie nasyciło, 
Ieszcześ na moie chciwa mdlenie? 
Wnet dech twóy z świata mnie wyżenie, 
Lecz cóż ci życie iey wadziło, 
Śmierci? 
W dwoygu nas iedno serce biło: 
Gdy zmarło, trzebaż y mnie tchnienie Wyprzeć, lub istnieć iak te cienie, 
Które twe giezło pobladziło, 
Śmierci LXXXV Item, 
Mistrzowi Rogatemu Ianowi święcę legat nowy, 
Ile że zawsze mnie biednemu Sprzyiał y chronił moiey głowy, W zamian ogródek mu przekażę, 
Co mistrz Burginion, ubłagany, 
Przedał mi, ieśli rychło każę Naprawić drzwiczki y parkany. 
LXXXVI Ten brak zamknięcia mnie kosztował Osełkę y z motyki drzewo: 
Anoż człek oczy wypatrował W tę noc, ćwiczony psią ulewą! 
Dom pewny, byle zawrzeć pilnie: 
Pogrzebacz dałem mu za godło, Kto bądź go nalazł, klął tam silnie Na twarde leże y noc podłą. 
LXXXVII Item, iż cnego Mistrza Jana Saint-Amant godna żona iuści, 
Ieśli w tem hańba lub przygana Iest iaka, niech iey Bóg odpuści Dziadem mnie podłym nazowiła, 
W mieścce Białego Konia, ano Niech mu usłuży ma kobyła: 
Daley uiedzie w ciepłe rano. 
LXXXVIII Item, dla imci Dyonizego Hesselin, parizkiego posła, 
Czternaście wiader nalepszego: 
Byleby sługa ie przyniosła, 
Na móy podiąwszy koszt z gospody. 
Gdyby zalewał się zbyt grubo, 
Niech do baryłek wleią wody: 
Wino nieiednym było zgubą. 
LXXXIX Item, adwokatowi memu, 
Mistrzowi Szaro Wilhelmowi, 
Testuię y oddaię iemu Kozik O pochwie się nie mówi Reala zań uzyska snadnie Niechże mu kabza miła spuchnie O ile komu go ukradnie, 
Lub inszym kształtem z łapy zdmuchnie. 
XC Item, móy prokurator miły, 
Furnier, za dobre swe procesy, 
Weźmie łup, bratku, co masz siły! Trzy garzście groszy z moiey kiesy. 
Wielekroć pomógł mi w potrzebie, 
Iako ia trafem ie nayczystszym Nalazłem: żywy Bóg na niebie! 
Z iedney my sfory z dobrym mistrzem. 
XCI Item, imć Ragier mistrz Iacenty Otrzyma z Rynku wielki kubek, 
Gdy wprzód uiści cztery centy, Choćby miał przedać, biedny dzióbek, 
To, czem okrywa nagie udko Y gnać bez pludrów y bez gaci, 
Co rano, tuż po wstaniu krótko, Pod, 
Szyszkę ku swey wierney braci. 
XCII Item, co Marbof, abo zgoła Mikołaj Luwier, z tymi bieda: 
Nie dam im krowy ani woła, 
Nie wołobóyce są to leda, 
Ba, sokolniki radniey zwinne, Nie sądźcie, że to trefność zdrożna Co kuropatwy, też y inne, 
Biorą w traktierni prosto z rożna. 
XCIII Item, niech Turgis wraz tu stanie, 
Za winko wzięte mu nagrodzę: 
Ieśli naydziecie me mieszkanie, 
Wróżek z was będzie szczwany srodze, Legatem po mnie dostaniecie Do radzieckiego prawo stołka: Mam ie parizkie żem iest dziecię A zmówcie pacierz za wesołka XCV Item, 
Ianowi Ragierowi, 
Z liczby sierżantów ba, „Dwunastka”! 
Formalny legat móy stanowi Codziennie kęs tłustego ciastka, 
Ściągnięty z kuchni pisarzowey, 
Iżby se bandzioch naładował: 
Przy studni łyk niech gulnie zdrowy, 
Bo iadła sobie nie żałował. 
XCVII Item, ze straży prefektowey, 
Daię są bowiem pełni zalet, 
Słodyczy wszelkiey y namowy, 
Dyonizy Ryszer y Ian Walet Każdemu kornet: niech uwiesi Przy kapeluszu go, gdy łaska: 
To iest, strażnicy, myślę, piesi, Bo tamtych inszych ślę do diaska. 
CVI Toż braciom żebrzącego stanu, 
Cepculom takoż y siostrzyczkom, 
Z Pariża czy też z Orleanu, 
Hey, 
Turlupinom, 
Turlupiczkom, 
Dać iakobińskiey zupki tłustey Siarczystą michę na kolacyę, 
A późniey, niech się na trzy spusty Wraz zamkną na swe kontemplacje. 
CVII Owo, nie ia im tak wygodzę, 
Lecz matki ich śliczniutkich dziatek, Bóg ich tak raczy, iże srodze Cierpią dlań wszelki niedostatek, Ha, muszą żyć oćcaszki miłe, 
Zwłaszcza, rozumiem, ci parizcy! 
W zamian damulkom zbożną siłę, 
A mężom miłość święcą wszyscy. 
CVIII Co bądź tam prawił, nicdobrego, 
Mistrz Jan Pulieński, potem ślicznie Ze wstydem wyrzekł się wszytkiego, 
Gdy go przyparto w tem publicznie. 
Mistrz Jan Mehuński też dworować Ważył się z pilney mniszey krzoski: 
Wierzcie mi, ludzie, trza szanować To, co szanuie Kościół boski. 
CIX Owo ich sługą się wyznaię, 
Tak czyny memi, iak y słowy, 
Cześć z woley, z serca, im oddaię, 
Bez sprzeczki służyć wszem gotowy, Szaleniec chyba na nich szczeka, 
W kościele bowiem, czy na rynku. 
Czy inak, skoro raz człowieka Na ząb swój wezmą, zczezłeś, synku. 
CXII Item, panowie auditorzy Pokóy niech maią pięknie zdobny, Ci, co na strupy w zadku chorzy, 
Stolec tam naydą dość sposobny, Zasię Matyska z Orleanu, 
Która mi wzięła śrybny pasek, 
Ciężką niech grzywnę spłaci panu: 
K a a ona ieden diasek. 
CXIV Item, mistrzowi Lorensowi, 
Co ma kaprawe, biedne ślepki, 
Z winy rodziców, iże owi Dzban ssali w sposób nazbyt krzepki, 
Poszewkę mu z mey sakwy daię, 
Iżby wycierał ie co rano Cieńszey materii mi nie staie: 
Niech przymie z serca, iak y dano. 
CXV Item, mistrzowi Ianu Kotru, 
Co stawał za mnie w tribunale Talaram jeszcze temu kmotru Winien, nie myślę przeczyć wcale, 
Gdy piękna Dyzia ięła skargi Miotać, iż szpetnie ią zelżyłem: 
Odmówcie zań zbożnemi wargi Modlitwę, co ią ułożyłem. 
Ballada y modlitwa Ty, oćcze Noe, coś sadził szczep winny, 
Locie, coś popił tak zdrowo u skały, 
Aże miłości chucie niepowinney Cór własnych imać wręcz ci się kazały, Nie mówię, aby cię za to niesławić Architryklinie, głowo niezrównana, 
Wszytkich trzech proszę, byście chcieli zbawić Duszę dobrego mistrza Kotra Iana. 
Z waszey familiey zrodzon duch ten bratni, 
On, co rad piiał naydrogsze y przednie, 
Chociaby grosz miał wyłożyć ostatni, 
Kompan wytrwały, hej, w nocy czy we dnie, Kubek do pasa przytraczał rzemykiem, 
Zawżdy napirwszy cisnął się do dzbana: 
Szlachetne pany, uczciycie tym łykiem Duszę dobrego mistrza Kotra Iana. 
Częstom go widział, gdy, w spóźnioney dobie, 
Snuł się iak staruch, co w nogach się chwieie, Nieraz na czele guza nabił sobie O próg, lub szynku zaparte wierzeie, Nie było pewnie y w naydalszym kraiu Do wszelkiey bibki lepszego kompana: 
Wpuśćcież więc, skoro zapuka do Raiu, 
Duszę dobrego mistrza Kotra Iana. 
Przesłanie Xiażę! 
Zaledwie chwilę przestał doić, 
Wraz krzyczał: Raty, gardziel znów spękana! Nigdy pragnienia nie mogła ukoić Dusza dobrego mistrza Kotra Iana. 
CXVI Item, chcę, aby Szpaczek młodszy Mieniał wszelakie me walory: 
Radość to mieniąc, móy naysłodszy Iezu! 
Byleby, każdey pory, 
Płacił, bez targu ani psoty, 
Za trzy talarki dukat ważny, 
Za dwa szelągi choć półzłoty: 
Kochanek musi bydź posażny. 
CXVII Item, widziałem, w mey podróży, 
Że moie biedne trzy sieroty Podrosły, y że wiek im płuży, 
Toż duch się wzmógł w nadobne cnoty, Y że, od Salin do Pariża, 
Tęgszych w tey szkole nie masz pono: 
Ba, na świętego Paraliża, 
Nie wszytka młodość iest szaloną! 
CXVIII Owo chcę, aby szli w naukę, Gdzie? 
Do Ryszeta Pietra, mistrza. 
Donatem ia ich nie przytłukę, Mitręga to ci iest nayczystsza. 
Niech znaią, tyle sobie życzę, 
Ot, tibi decus, salus, ave, 
Insze rozumy są zwodnicze: 
Nie wszytkim niosą grosz y sławę. 
CXIX To niech posiędą, boday z biedą, 
Y na tem zrobią iuż ostatek, Zasię przeniknąć wielkie Credo, 
Za dużo to dla takich dziatek. 
Przedrę móy płaszcz na dwoie, ano Połówkę raczcie przedać, proszę, Kupcie im ciastek ze śmietaną: 
Młodość łakoma jest po trosze. 
CXX Chcę, aby wzrośli w obyczaiu By nawet rózgi użyć czasem Oczęta, iak u duszy w raiu, 
Rączki skromniutko, tak, za pasem, Wszytkim pokorne y iednakie, 
Mówiące: Wasza Mość pozwoli! Aż rzekną ludzie, widząc takie: Oto mi dziatki dobrey woley! CXXI Item, mym biednym klerykusiom, Com iuż me prawa zdał im inne Dzieciaczkom hożym, lubym trusiom, 
Widząc buziuchny ich niewinne Opuszczam im należność moią Ieśli się zaprę, iestem szelma, O termin niech się też nie boią! Na domu Giedryia Wilhelma. 
CXXII Płoche są ieszcze y bez treści, 
Ba, sądzę, nie ma czem się trwożyć, Za lat trzydzieści lub czterdzieści Zmienią się, ieśli Bóg da dożyć. 
Źle czyni, kto złość ku nim czuie: 
Miłe są dziatki y łagodne, Głupi, kto różdżki im żałuie: 
Tak z dziatek rosną ludzie godne. 
CXXIII By zacną bursę biedne żaczki Dostały, moie w tem staranie: 
Nie śpią tak, iako owe szpaczki, 
Co śpią przez kwartał nieprzerwanie. 
Ba, smutny sen to, gdy niebacznie Przysypia młody duch w młodości: 
Trza mu się późniey trudzić znacznie, 
Gdy odpoczywać czas w starości! 
CXXIV Do kolatora, za ich sprawą, 
Piszę dwa listy iedney treści: 
Do modłów ich zyskałem prawo, Nie chcą? 
Ha! 
Ćwiczcie, co się zmieści! 
Nieieden wielce się cuduie, 
Skąd miłość moia do tey braci: 
Ale przysięgam y ślubuię, 
Żem ani wąchał ieich maci! 
CXXV Item, imć Kuldu Michałowi Y Karlotowi imć Taranie, 
Szelągów sto: gdy który powie Skąd? o to mnieysza, dość, że tanie, Toż parę botków z skóry cienkiey, 
Żółtych, od zoli po cholewki: 
Iżby przywdziali te ciżemki, 
Gdy wybrać raczą się na dziewki. 
CXXVI Item, imć panu Grynieńskiemu, 
Com niegdy Wicetr mu testował, 
Bileńską turmę daię iemu, 
Byleby, ieśli wiatr zepsował Drzwi, okna, wszytko do miesiąca Naprawił czysto y chędogo, O grosz niech troska go nie zmąca, Ia nie mam nic, on też nie mnogo. 
CXXVIII Bassanierowi item panu, 
Co iest pisarzem w kryminale, 
Iak to u ludzi tego stanu: 
Pierniczków kosz, kopiaty wcale, Tyleż Motemu, 
Ruelowi, 
Iżby, pierniczkiem tym uięci, 
Zacnemu panu prefektowi Służyli z barziey szczerey chęci. 
CXXIX Któremu tę Balladę święcę, 
Dla iego pani urodziwey: 
Nie wszytkim miłość w szczodrey ręce Niesie te dary: wielkie dziwy! 
Toć on wywalczył swoią damę W turnieiu króla Reneusa, 
Zagnawszy w kozi róg nie kłamę! Hektora oraz Troilusa. 
Ballada, iaką Wilon udarował pewnego świeżo ożenionego szlachcica, ibży posłał ią swey małżonce, którą zdobył sobie mieczem O świcie, kiedy głuszce na swym toku, 
Wiedzione żądzą y cnym obyczaiem, 
Skrzydłami pieszczą y, z radością w oku, 
Parzą się chciwie y hołubią wzaiem, 
Dzielić chcę z tobą, pani moia miła, 
To, co kochankom iest świętem wesołem, Wiedz, że to Miłość te igry stworzyła, 
Y oto, czemu iesteśmy tu społem. 
Będziesz mi panią serdeczną, bez sporu, 
Aż się nie spełni żywot nasz, zbyt krótki, Naysłodszym laurem moiego honoru, 
Różdżką oliwną, koiącą me smutki, Rozum mi każe y, w takiey potrzebie, 
Nakazy iego przyimę iasnem czołem Bych nie ustawał w mych służbach dla ciebie: 
Y oto, czemu iesteśmy tu społem. 
Co więcey, kiedy boleść na mnie spadnie, 
Z rąk losu, gdy ów na mnie się pogniewa, 
Twe wdzięczne oko ią rozproszy snadnie, 
Tak iako wiater mglisty dym rozwiewa, Takoż nie stracę ziarna, co go sieię W twey roli, którą w pacht od Boga wziąłem, Wnet owoc luby z niey mi się zaśmieie: 
Y oto, czemu iesteśmy tu społem. 
Przesłanie Xiężniczko, usłysz, coć rzekę w tey dobie: 
Iż sercem całem w twey wierze spocząłem, Tegoż nadziewam się, pani, po tobie: 
Y oto, czemu iesteśmy tu społem. 
CXXX Item, 
Ianowi Perdyerowi, 
Ni Franciszkowi, bratu iego, 
Nic, ano, ieśli mi kto powie, 
Że nie szczędzili mi dobrego, 
Za to, w szczególney dość potrzebie, 
Franciszek, przez swóy ozór szpetny, 
Na wpół z rozkazu, na wpół z siebie, 
Uczcił mnie w sposób zbyt szlachetny. 
CXXXI Ieśli na rozdział w Taiawencie, 
Gdzie o pieczystem rzecz, zaźrzycie, 
Ani w Zapustach, ni w Adwencie, 
Recepty tey nie uświadczycie, Ale Makary, dobry święty, 
Co dyabła wraz ze skórą smażył, 
Iżby mu lepiey poszło w pięty, 
Ten przepis podać się odważył. 
Ballada W czerwoney siarce, arszeniku żrącym, 
W orypimencie, w saletry rozczynie, 
Toż w wapnie żywem y w ołowiu wrzącym, 
W smole y łoiu, rozrobionych w szczynie Żydówki starey, y pocie cuchnącym, 
Y nóg toczonych trądem popłóczynie, W gnoiu, co mości zdeptane trzewiki, 
W ziołach śmiertelnych, iadzie bazyliszki, 
W żółci krogulca, nietoperza, liszki, 
Niechay się smażą zawistne ięzyki! 
W mózgu kocura, co iuż ryb nie chwyta, 
Bo mu iuż zęby y szczęki wygniły, W ślinie starego kundla, co do syta Nakarmion życiem, martwy legł bez siły, W dychawicznego muła rzadkiey pianie Drobno kraianey do króliczej bździny, W wodzie, gdzie czynią nadobne figliki Szczury, ropuchy, żaby y ich panie, 
Węże, padalce y inne ptaszyny, 
Niechay się smażą zawistne ięzyki! 
W odwarze ziadłey, truiącey bruśnicy, 
W pępku wpół zdechłej iaszczurki, w posoce, 
Co ią na misie suszą cyrulicy, 
Gdy xiężyc pełny idzie w letnie noce, Ta czarna, owa iak czosnek zielony We wrzodzie raczym, w miednicy skażoney, 
Gdzie mamki krwawe wyciskają śluzy, W kąpiółce trzykroć rozgrzaney podwiki Zna, co to, każdy kto zwiedzał zamtuzy Niechay się smażą zawistne ięzyki! 
Przesłanie Xiążę, ieżeli sita ani worka Nie masz, chciey przesiać one smakołyki Przez ofaydaną dziurę u rozporka, Lecz wprzódy w łaynie diablego Amorka Niechay się smażą zawistne ięzyki! 
CXXXII Item, 
Ianowi Kurń, mistrzowi, Przeciwrzeczenia one święcę: 
Tyrana, który się sadowi Wysoko, nie chcę możney ręce Zawdzięczać nic: iako powiada Mędrzec, od takich z dala bywać, 
To dla biedaka iedna rada, 
Aby nieszczęścia nie wyzywać. 
CXXXIII Gontira ia się nie ustraszę, Iak nikt, tak w iego tropy idę: 
Lecz w tem się różnią ścieżki nasze, 
Iże on chwali swoią biedę, Być biednym, w zimie iak y w lecie, 
On to za rozkosz ma iedyną, 
Dla mnie zaś, gorszey doli w świecie Nie masz. 
Gdzie racya? 
Sądźcie ino! 
Ballada zatytułowana: przeciwrzeczenia Fran Gontirowe Na miętkim puchu canonicus gruby, 
W kownacie ciepłey, dostatnio wysłaney. 
Legł sobie obok Sydonii lubey, 
Białey y gładkiey y wdzięcznie przybraney. 
Przy słodkiem winie miłosną pogwarkę Wiodą, na przemian w łóżku y przy stole, 
Wprzód obnażywszy ciałka należycie: 
Iak was tu widzę, widziałem przez szparkę! 
Wówczas poznałem, że na duszne bole Nie masz nic w świecie nad wygodne życie. 
Gdyby Fran-Gontir y iego druhini Mieli do smaku onych darów Nieba, 
Czosnku, cebuli, co szpetnym dech czyni, 
Nie szukaliby, ni zgrzebnego chleba, Ani by na myśl im nie przyszło może Na gołey ziemi ligać wraz pokotem: 
Ieśli z rozkoszą dzielą serca bicie Pod krzakiem róży, zaliż miętkie łoże Nie lepsze? 
Iako? 
Możnaż wątpić o tem? 
Nie masz nic w świecie nad wygodne życie. 
Chleb iedzą suchy, gruby y owsiany, 
Y piią wodę, ile dni iest w roku, Ha! 
Wszytkich ptasząt śpiew zaczarowany, 
Nie obstałby mi, przy takim wyroku, 
Ni na dzień ieden, na ieden poranek. 
Owo niech sobie, ze swoią Heleną, 
Fran-Gontir igra snadnie ich uźrzycie Pod dzikim głogiem niesyty kochanek, Ba, ia tam swoie będę prawił ieno: 
Nie masz nic w świecie nad wygodne życie. 
Przesłanie Xiążę, ty rozsądź, od tegoś iest xięciem: 
Ale, co do mnie, w łasce wybaczycie. 
Lecz ieszcze młodem słyszałem dziecięciem, 
Że nie masz w świecie nad wygodne życie. 
CXXXIV Item, co tycze się wielmożney Pani Bruier, bożey służki, 
Niechay umacnia w wierze zbożney, 
Siebie y takoż swe dziewuszki, Niechay panienki te nawraca O buzi pięknie wyszczekaney: 
Ba, czeka ią pięknieysza praca, 
Kędy z iarzyną są stragany. 
Ballada o niewiastach parizkich U każdey w świecie białey głowy Bystrość ięzyka rzecz nierzadka, 
Y nie brak im zazwyczay mowy, 
Tym zwłaszcza, co iuż idą w latka, Wszelako z Rzymu, z Lombardyiey, 
Wiodą się, z dala czy też z blizka, 
Z Piemontu, czy też z Wenecyiey: 
Nie masz gębusi iak parizka. 
Mowności daią przykłady Greczynki, 
Neapolitanki, 
Dziób maią też nie od parady Sabaudki, iak y Prusyianki, Węgierki takoż, 
Egipcianki Z wyparzonego głośne pyska, 
Iszpanki czy też Kasztylanki: 
Nie masz gębusi iak parizka. 
Zbierz wraz Gaskonki, 
Niemki, 
Włoszki, 
Niech staną w turniey na wymowę: 
Z Małego Mostu dwie kumoszki Wnetki pobiią ie na głowę, Angielki, czy też Kalezianki Mogę to rzec bez pośmiewiska Pikardki abo Walencianki Nie masz gębusi iak parizka. 
Przesłanie Xiążę, parizkim damom snadnie W ów ięzycznego czas igrzyska Pierwszy iuż pono laur przypadnie: 
Nie masz gębusi iak parizka. 
CXXXV Spójrz na nie Jezu ty naysłodszy! Rozsiadły się w kościelney nawie Na swoich kieckach, po dwie, po trzy, Podsuń się blisko, nie tchniy prawie, Sam Makrob, choć był tęgim chwatem, 
Tak zacnych sądów nie wydawał, Słysz tylko: coś skorzystasz na tem, 
Nauki piękny iest w tem kawał. 
CXXXVI Item, 
Monmarckiey oney górze Mieścce od wieka szanowane Daię y przypisuię wzgórze, 
Waleryiańską górą zwane, Prócz tego, worek wiozę cały Odpustów z Rzymu milka drogi!, 
By chrześciiany odwiedzały Ten klasztor, samcom nazbyt srogi. 
CXXXVII Item, dziewczątek rzeszy grackiey Służebnych co z lepszego domu, 
Co pieką torty, ciasta, placki, 
By w nocy hulać po kryiomu Nic tam wypróżnić dwa, trzy garnce, 
Dopóki państwo snem zmorzone, Późniey, w poufney iuż pogwarce, 
Grać ie uczyłem w męża-żonę CXXXVIII Item, panienkom rodu cnego, 
Co maią oćce, matki, ciotki, 
Nic! 
Ich dworzanki, bez wszytkiego, 
Wzięły wszelaki kąszczek słodki, Biedne dziewczęta: swą męczarnie Wnet by zgasiły bądź czem lada: 
By ochłap tego, co tak marnie U Iakobinów z stołu spada! 
CXXXIX U Celestynów, u Kartuzów, 
Mimo iż minę maią świętą, 
Naydzie się snadnie u tych tuzów To, czego zbywa tym dziewczętom, Świadkiem Ioaśka, 
Izabelka, 
Pietrusia te umieią broić! Skoro ie spiera mgłość tak wielka, 
Zali grzech byłby ie ukoić? 
Item, 
Małgośce, grubey dziopie, 
Wdzięczney z humoru y z gębusi, Brelar Bigod! 
A walże, chłopie! Dosyć potulney sobie trusi, Kocham ią, iaka iest, y kwita, Ona mnie takoż, dama słodka: 
Niech iey Balladę tę przeczyta, 
Kto ią trafunkiem w świecie spotka. 
Ballada o Wilonie y Grubej Małgośce Ieśli ią kocham y służę z ochoty, 
Zaliż kpem przez to y pluchą się zdawam? 
Ma ona w sobie, wierę, piękne cnoty, 
Głośno iey miłość y służby wyznawam, Niech przydą goście, wnet za dzban iuż chwytam, 
Po wino pędzę, znoszę ser, owoce, 
Podsuwam wodę, podpłomyki świeże, 
Gdy dobrze płacą, żegnam rad y witam: Wróćcie, panowie, pędzić chutne noce, 
W bordelu, kędy mamy zacne leże. 
Ale, wnet potem, 
Panie Jezu Chryste, 
Gdy w łoże Małgoś wróci bez szeląga, 
Z wściekłości zbiera mnie szaleństwo czyste, 
Chwytam za kiecki, sam chwytam się drąga, 
Wołam, iż przechlam iey szmaty do nitki, Aż ona na to ha, ścierwo sobacze! Krzyczy, przeklina, pod boki się bierze, 
Że ni tknąć nie da. 
Wówczas siniec brzydki Na gębie pięścią sumiennie iey znaczę, 
W bordelu, kędy mamy zacne leże. 
Iuż zgoda. 
Małgoś pleszcze mnie po głowie, 
Pdnie siarczyście, wzdęta iak ropucha, 
Śmieiąc się, swoim picusiem nazowie, 
Życzliwie nóżką przygarnie do brzucha, Schlani oboie śpimy iak barany: 
Zasię gdy rankiem burknie iey w żywocie, 
Wyłazi na mnie na iutrzne pacierze, 
Aż ięknę pod nią, na poły złamany, 
Y tak się bawim, pławiąc się w swym pocie, 
W bordelu, kędy mamy zacne leże. 
Przesłanie Deszcz, grad, wichura, mam móy chleb powszedni, Małgośka świnia, iam też świntuch przedni, Kto lepszy z dwoyga? 
Pusty śmiech mnie bierze, 
Iak płaszcz z poszewką, tak my rzekę szczerze Plugastwu radzi, żyiem też plugawo, 
Iak sława nami, tak my gardzim sławą, 
W bordelu, kędy mamy zacne leże. 
CXLI Item, 
Maryśce, zwaney Iaie, 
Toż y Ioaśce Brukotłuce, 
Publiczney szkoły prawo daię, 
Gdzie uczeń mistrza kształci w sztuce. 
Gdzie stąpić, szkoła owa kwitnie, Wyiąwszy ieno kaźń Mehyńską! Aż iey nieieden snadno przytnie, 
Iż kurwią iest, a nie dziewczyńską. 
CXLII Item, 
Gładkiemu Noelowi, 
Tęgą garzść oto dar iedyny Iaki ten Legat mu stanowi Z ogródka mego świeżey trzciny, Nikt pewnie go nie pożałuie, 
Ba, sprawiedliwość to nayczystsza: 
Dwieście mu rózeg zapisuię Z ręki Henryka, cnego Mistrza. 
CXLIII Co Szpitalowi dać Bożemu Y inszym, nie wiem, tu na psoty Nie czas, ni słowu mknąć trefnemu: 
Dość biedny naie się zgryzoty, Nikt go czem zacnem nie ugości, Żebrzącym Braciom idą z prawa Naytłustsze kąski, im zaś kości Ha, biednym ludziom biedna strawa CXLIV Item, moiemu balwierzowi, 
Tuż wpodle Angla herborysty, 
Imieniem Mrozik Kolinowi, 
Sopelek lodu prezent czysty: 
Iżby go chował w wierney pieczy, 
Trzymaiąc pilnie wpodle brzucha, Gdy się tak w zimie ubezpieczy, 
Letnia nie zmoże go posucha. 
CXLV Item, Dziateczkom nalezionym, 
Nic, ba, straconym trza mi radzić, Ieśli ich naydę w kątku onym, 
U Mańki Iaie miast się wadzić. 
Niech posłuchają: w oney szkole Przeczytam im lekcyikę małą: 
Niech baczy, kto ma dobrą wolę, To iuż ostatnia, iak się zdało. 
Piękna lekcyia Wilona dla straconych dziatek Dziateczki miłe, toć stradacie Naypirsze dobro, wy mi wierzcie, Kleryczki zacne, wy, co macie Lipkie rączęta, skóry strzeżcie, Do Montpippeau y do Ruclu Koleń Kaieński biegł ochotnie, 
W iurności wielkiey y weselu: 
Ano, zczezł późniey dość sromotnie Nie o orzechy gra to wcale, 
Idzie o ciało, ba, o duszę, Kto przegra, na nic późne żale, Hańbę ten ścirpi y katusze! 
Kto wygra, ten y tak Dydony Kartaskiey w łożu nie obłapi: 
Bezecny chyba y szalony Do gry się z taką stawką kwapi. 
Ieszcze na chwile zbliżcie uszy: 
Mówię bydź musi prawda zatem, 
Że beczkę zawżdy się wysuszy, 
Przy ogniu w zimie, w chłodzie latem, Toż piniądz ieśli macie, wszytek Do nowey kwapi się podróży: 
Komuż on idzie na pożytek? 
Co źle nabyte, to nie płuży. 
Ballada zawieraiąca dobrą naukę dla chłopiąt złego życia Bo czyś handlarzem iest odpustów, 
Frantem, szalbierzem, graczem w kości, 
Sparzysz się, na kształt tych oszustów Co ich przygrzano do białości, Czyś zdraycą iest, co wstydu nie ma, 
Rabusiem, gwałcicielem święta, 
Gdzie zysk wasz idzie, iak kto mniema? 
Wszytko na karczmę y dziewczęta. 
Drwiy, rymuy, śpieway, gray na fletni, 
Iak ci szaleńcy, bezwstydnicy, 
Trefnuy, mąć wodę conaszpetniey, 
Wyczyniay w miastach, na ulicy, 
Błazeństwa, igry, komedyie, 
Wygryway w kręgle y karcięta: 
Gdzież wszytko idzie? 
Mam dac szyię? 
Wszytko na karczmę y dziewczęta. 
Od takich plugastw miey się z dala, Imay się pługa, sierpa, brony, Koniom służ, boday za kowala, 
Ieśliś iest człowiek nieuczony, Lecz ieśli płótno, len, konopie Przędziesz, gdzież póydzie ta zaczęta Praca, gdy skończysz? 
Wieszli, chłopie? 
Wszytko na karczmę y dziewczęta. 
Przesłanie Pludry, kaftany, krasne płaszcze, 
Suknie y wszytkie wręcz szmacięta Idą na figle te hulaszcze: 
Wszytko na karczmę y dziewczęta. 
CXLVI Do was, kompany mówię grzechu, 
Profesyi swey druhowie wierni, 
Strzeżcie się wszytcy złego dechu, 
Co wnet po śmierci ludzi czerni, Zarazy oney unikaycie, 
Strzeżcie się iey nad wszytko w świecie, 
Y, prze Bóg miły, pamiętaycie, 
Iż przydzie dzionek, że pomrzecie. 
CXLVII Item, biedaczkom Ociemniałym Z Pariża, nie zaś którym innym, 
Ten legat czynię sercem całem, 
Wielce im czuiąc się powinnym: 
Tym okulary moie daię, 
By mogli, czyniąc w tem początek, 
Uczciwe ludzie a hultaie Osobno grześć u Niewiniątek. 
CXLVIII Tu iuż nie pora na zabawę! 
Coż im, że żyli w zbytku wszelkim, 
Żłopali winko, zacną strawę Pchali do brzucha, w łożu wielkim Czynili sobie co dnia zadość, 
Wesele wiedli y festyny? 
Wnetki przemiia cała radość, 
A pozostaią ieno winy. 
CXLIX Kiedy na one patrzę głowy, 
Het porzucone w tey kostnicy, 
Rozeznać pośród ciżby owey Człek by się silił po próżnicy, 
Gdzie zacne są referendarze, 
Kędy biskupy znów nadobne, 
Pachołki, czy też dygnitarze: 
Iedne do drugich zbyt podobne! 
CL Y te, co drugim się kłaniały, 
Stąd czerpaiący w świecie sławę, 
Y te, co inszym królowały Posłuch w nich niecąc y obawę, 
Wszytkie tam leżą, ot, pośnięte, 
Iedna kopica zesypana, 
Władztwo im wszelkie iest odięte, Nie masz tam sługi ani pana. 
CLI Pomarli niech do Niebios bramy Trafią duszęta! Ciało zczezło. 
Pany to były, czy też damy Wdzięczne, bladziutkie niby giezło, 
Karmione ryżem y śmietaną, 
Kości ich w proch się rozsypały, Nic im iuż śmieszki, gierki Ano Przyim ich ta Iezu do swey chwały! 
CLII Pomarłym czynię to życzenie, 
Za świadki biorąc tribunały, 
Regenty, sędzię, zacne xienie, 
Chciwości wrogi y zakały, 
Co dla publiczney sprawy zbożney Daliby pociąć się na ćwierci: 
Bóg y Dominik wielkomożny Niech z grzechów zbawi ie po śmierci. 
Rondo Gdym wrócił z więzienia twardego, 
Tchu niemal pozbywszy w tey głuszy, 
Czyż ieszcze y więcey katuszy Mam zaznać od losu srogiego? 
Toć sądzę, iż radniey się wzruszy Y zbawić mnie zechce od złego, 
Gdym wrócił Któż chciałby mi życzyć iuż tego, 
Bych zmarniał na ciele y duszy: 
Ach, 
Bóg mi niech serce rozkruszy. 
Niech dążę radośnie do Niego, 
Gdym wrócił CIV Item, mistrzowi Lomerowi Testuię miłość u płci gładkiey, Wara mu ieno ode wdowiey Kondycii, panny lub mężatki, Takoż nie wolno mu grosika Wyłożyć na te cne figielki: 
Poza tem, niech po stokroć tryka, 
Że niczem rycerz Ogier Wielki. 
CLV Kochanków rzeszy udręczoney Z Szartierowego kwartą mleczka Łzawnicę daie: niech sprzęt ony Wciąż maią w głowach u łóżeczka, Kropidłem przy tey kropielnicy Gałązka głogu, wciąż zielona, Odmówcie ieno, miłośnicy, 
Psalm za niebożę, za Wilona CLVI Item, 
Żemsowi Iakobowi, 
Co pilnie się o dobro stara: 
Ile chce dziewcząt niech stanowi, 
Ale zaślubić którą wara, Na kogo zbiera? 
Na bachory, Nie skąpi, ieno dla swey gęby: 
Ba, co poczęte iest z maciory, 
Z prawa niech świniom idzie w zęby. 
CLVII Item, dla imci Seneszala, 
Iż raz popłacił moie dłużki, 
Dworskiego urząd mam kowala, 
Co kuie gęsi y kaczuszki, Gdy owo nuda go przyciśnie Posyłam mu te oto brydnie, Gdy chce, do pieca niech ie ciśnie: 
W niewoli nawet śpiewka brzydnie. 
CLX Ianowi Kale, cnemu człeku, By rzecz wyłożył barziey z bliska Co mnie nie widział od pół wieku Y nie zna mego imioniska, 
Gdyby w tym walnym Testamencie Zaszły przeszkody rzecz nie rzadka! Moc daię, y zalecam święcie, 
Aby wyczyścił rzecz do gładka. 
CLXL Niech go glozuie, komentuie, 
Określa, iako go zrozumiał, Niech pieczętuie, przepisuie, 
Chociaby pisać sam nie umiał, Niechay powiększa y umnieysza, 
Niech go wykłada dookolnie, 
Na lepsze czy na gorsze, mnieysza: 
Na wszytko godzę się powolnie. 
CLXII A gdyby ktoś, bez wiedzy moiéy, 
Przeniósł się chyłkiem do wieczności, 
Temuż Kalemu moc przystoi By wszytko było po słuszności Y zapis się wypełnił snadnie Inszemu legat niech doręczy, 
Nie zaś dla siebie go ukradnie: 
Sumienie iego w tem mi ręczy. 
CLXIII Item, chcę, niechay moie ciało Pogrzebią u Iadwigi świętey, Nie indziey: iżby zaś przetrwało, 
Tak iak się kryśli dokumenty Inkaustem, niech mą postać skryślą Ieśli ten przepych nie zbyt drogi: 
Grobowca nie chcę: wiedzion myślą, 
By nie obciążać zbyt podłogi. 
CLXIV Item, chcę, aby na mym grobie Tę, co tu podam, zwrotkę małą, 
W dość znacznym kształcie y sposobie Spisano, gdyby zaś nie stało Inkaustu węglem, czarną krydą, 
Byleby trwale y wyraźnie: 
Niech boday ci, co po mnie przydą, 
Dowiedzą się o dobrym błaźnie. 
CLXV Tu legł, z Amora dłoni srogiej, Z sercem boleśnie skaleczonem, Żaczyna lichy y ubogi, Co był Franciszkiem zwan Wilonem, Ziemi nie posiadł ni zagona, Oddawał wszytko: chleb, koszyczek, Stół: ano tedy, za Wilona, Odmówcie Bogu ten wierszyczek: Rondo Day Bóg spoczynek zasłużony, 
Światłość y pokóy wiekuisty, 
Temu, co pługa ani brony Nie posiadł, ni koszuli czystey, Nagi, do skóry ogolony, 
Na sposób rzepy obłuszczoney, 
Day Bóg spoczynek zasłużony Srogim wyrokiem przepędzony, 
Wbrew apelacii uroczystey, 
W sam zadek celnie ugodzony, 
Błąkał się, tułacz wiekuisty: 
Day Bóg spoczynek zasłużony CLXVI Item, chcę, aby mi dzwoniono W dzwon znaczny, co nawiętsze grzebie, Ha, komuż się nie wstrząśnie łono, 
Gdy się w nim serce zakolebie, Wiadomo, sławić go nie trzeba, 
Nieraz ten piękny kray obronił: 
Naieźdzcę, czy też pieron z nieba, 
Głos iego wszytko precz przegonił. 
CLXXIII Trzeba by ieszcze ustanowić Legatu cne exekutory: 
Ba, coraz ciężey mi iuż mówić, 
Nie żartem ponoś człek iest chory, Brwi, rzęsy, włosy, wszytko boli, 
Swędzi, od pięty do ciemienia: 
Pilnieysza tedy zda się koley, 
U wszytkich pytać przebaczenia. 
Ballada, w którey Wilon pyta u wszytkich przebaczenia U Celestynów y Kartuzów, 
Żebrzących braci y dewotek, 
Wałkoniów młodych, nabiyguzów, 
Dworek służebnych y ślicznotek, 
Co mile szczerzą buziak słodki, Galantów, co bez okulenia Wzuwaią ciasne żółte botki: 
U wszytkich pytam przebaczenia. 
U sikor, co, gdzie mogą, rade Ukazać są cycuszek biały, 
Graczów, co wszędy niosą zwadę, 
Biboszów, ssących dzban wystały, U błaznów, co wśród błahych śpiewek Przetrwaią noc bez odpocznienia, U wdów rzęsistych y u dziewek, 
U wszytkich pytam przebaczenia. 
Prócz ieno owych psów zawziętych, 
Co twardym chlebem mnie raczyli, 
Dzień w dzień strzec każąc postów świętych Bodayby sami łayno źryli! Gdyby nie to, iż ot, na stołku Siedzę, pierdnąłbych dla uczczenia Tey braci: ulżyi se, wesołku! 
U wszytkich pytam przebaczenia. 
Przesłanie Niech im kto siódme mości żebra, 
Wziąwszy tęgiego głaz kamienia Lub kiy sękaty, niech ich febra U wszytkich pytam przebaczenia. 
Ballada służąca na zakończenie Tutay zamyka się Testament, 
Y ubogiego rzecz Wilona, Przybądźcie wznieść pogrzebny lament, 
Gdy usłyszycie granie dzwona. 
Miłości pomarł on ofiarą, Odzieycie tedy się szkarłatem: 
Przysiągł to na swą kuśkę starą, 
Kiedy rozstawał się z tym światem. 
Miłości pomarł męczennikiem, 
Z sromotną niegdyś wyżeniony Hańbą, wygnany z klątwą, z krzykiem, 
Tak iż, het, het, w dalekie strony Nie masz zarośli ani krzaka, 
Których by łachów swoich szmatem Nie przyozdobił Dola taka! 
Kiedy rozstawał się z tym światem. 
Tyleż y zebrał w świecie plonu, Na grzbiecie łachman ten ubogi, 
Co więtsza, ieszcze w chwili zgonu Miłości żgały go ostrogi Ostrzeysze niźli kolc stalowy: 
Ano, przed owym iurnym gnatem Z szacunkiem trza pochylić głowy Kiedy rozstawał się z tym światem. 
Przesłanie Xiążę: tak rześki, iak ów młody Kobuz, do końca wytrwał chwatem: 
Ba, gulnął tęgi łyk, bez wody, 
Kiedy rozstawał się z tym światem. 
Kodycyl do Testamentu mistrza Franciszka Wilona List do przyiacioł, w formie ballady Litości, bracia, weźrzyicie łaskawie, 
Weźrzyicie, ieśli wola, na sierotę! 
W piwnicy ligam, nie na kwietney trawie, 
W onem wygnaniu, kędy w żalu trawię, 
Z wyroku Boga, ból móy y sromotę. 
Wy, gaszki hoże, nadobne dzieweczki, 
Tancerze, skoczki, gromado szalona, 
Żywe y zwinne iak młode koteczki, 
Gardziołka iasne iak śrybne dzwoneczki, 
Czyż opuścicie biednego Wilona? 
Rybałty, śpiewne bez miary niiakiey, 
Gładysze w słówkach y czynach ucieszne, 
Skoczne y lotne, w grosz letkie wszelaki, 
Pospieszcież, psotne wy moie iunaki: 
Toć on tymczasem wyda życie grzeszne! 
Śpiewaki rondów, motetów, piosneczek, 
Na nic polewka mu będzie, gdy skona, Gdzie liga, słońca nie zaźrzy promyczek, 
Z murów mu grubych spleciono koszyczek: 
Czyż opuścicie biednego Wilona? 
Póydźcież go uźrzyć w tey ciężkiey potrzebie, 
Wy, pany możne, maiące w udziele Dziedziny wasze gdzie poźrzeć przed siebie Nie od cysarza, ba, od Boga w niebie: 
Pościć mu trzeba we wtorek, w niedzielę, Zęby ma długsze niż ten szczur ubogi, 
Do chleba wzdycha, nie zaś do kapłona, 
Woda mu w kiszkach czyni lament srogi, 
Pod ziemią mieszka, bez stoła, podłogi: 
Czyż opuścicie biednego Wilona? 
Przesłanie Xiążęta moi, zaklinam was święcie: 
Zdobądźcie króla odpusty, pieczęcie, 
W was cała moia nadzieia, obrona, Tak w świń gromadzie iedna drugiey życzy, 
Y wszytkie pędzą, gdzie która zakwiczy: 
Czyż opuścicie biednego Wilona? 
Nadgrobek w formie ballady, który Wilon sporządził dla siebie y swoich kompanów, nadziewaiąc się bydź z nimi powieszony Bracia: z was, coście ostali na świecie, 
Niech nienawiści nikt ku nie czuie, Gdy miętkie serce mieć dla nas będziecie, 
Y was Bóg radniey kiedyś się zlituie, Widzicie nas tu, wiszące straszliwie: 
Ciało, o które dbaliśmy zbyt tkliwie, 
Zgniłe, nadżarte, wzrok straszy i hydzi: 
Kość zwolna w popiół y proch się przemienia, Niech nikt z naszego nieszczęścia nie szydzi, 
Lecz proście dla nas wszytkich odpuszczenia! 
Ieśli błagamy was, toć się nie godzi Odpłacać wzgardą, mimo iż skazano Nas prawem. 
Wiedzcie, po ludziach to chodzi, 
Iże nie wszytkim w głowie statek dano, Wspomóżcież tedy biednych modły swemi U Syna Maryey, 
Pana wszelkiey ziemi, 
Iżby nie chybił łaski y pomocy, 
Od czartoskiego broniąc nas płomienia. 
Zmarłe iesteśmy: tu kres ludzkiey mocy, Lecz proście dla nas wszytkich odpuszczenia! 
Deszcze nas biednych do szczętu wyprały, 
Do cna zczerniło, wysuszyło słońce, Sępy y kruki oczęta zdzióbały, 
Włoski w brwiach, w brodzie, wydarły chwiejące, Nigdy usieść ni spocząć nie wolno, Tu, tam, na wietrze kołyszem się wolno, Wciąż nami trąca wedle swego dechu, 
Ptactwo nas skubie raz wraz bez wytchnienia: 
Nie day Bog przystać do naszego cechu, 
Lecz proście dla nas wszytkich odpuszczenia! 
Przesłanie Ty, xiążę Iezu, nad wszem państwem możny, 
Chroń dusze nasze od Piekieł roszczenia: 
Niiak mieć z niemi nie chcemy zbliżenia, Ludzie, nie czas tu na pośmiech bezbożny, 
Lecz proście dla nas wszytkich odpuszczenia! 
Ballada o apelacyi Wilonowey Cóż mówisz o obronie moiey, 
Garnierze? 
Iako ci się zdawa? 
Wszelki zwierz o swe futro stoi, Gdy nań ktoś dybie y nastawa, 
Umyka z karkiem, ile zdoła, Gdy mnie na czyste powieszenie Skazano, przez szalbierstwo zgoła, 
Byłże czas wtedy na milczenie? 
Gdybych Kapetom był pokrewny, 
Co się z rzeźników ponoś wiodą, 
Nie czczonoby mnie, iestem pewny, 
Tak szczodrze w iatce oney wodą. 
Rozumiesz te figielki? 
Ano, 
Skoro, na głupie osądzenie, 
Homilie te mi odśpiewano, 
Byłże czas wtedy na milczenie? 
Czyś myślał wręcz, iż się nayduie W tey główce tyle przytomności, 
By w sam czas wrzasnąć: Appeluię? 
Owo tak, proszę Ich Miłości, 
Mimo iż niezbyt dufny w sobie, 
Gdym, przed regentem, to rzeczenie: Masz dyndać! słychnął, w oney dobie, 
Byłże czas wtedy na milczenie? 
Przesłanie Xiążę, gdybych miał w gębie skobel, 
Iuż byłbych, krukom na pieczenie, 
Zawisnął, iak ten straszy-wróbel: 
Byłże czas wtedy na milczenie? 
Rozprawa serca y ciała Wilonowego w kształcie ballady I Kto się odzywa? Ia. Któż? Serce twoie, 
Co ledwie trzyma się na nitce kruchey. 
Iuż nie mam siły, tchu: dychnąć się boię, 
Kiedy cię widzę, iak, spuściwszy słuchy, 
Wszyłeś się w kącik, na kształt biedney psiny. Coż mię tam pędzi? Twe szalone czyny. Y co ci o nie? Trawią mnie zgryzotą. Dayże mi pokój! Nie. Uźrzysz y inne. Kiedy? Gdy miną mi lata dziecinne. Nic iuż nie mówię. Y nie stoię o to. 
II Co ty zamierzasz? Zostać tęgim człekiem. Masz lat trzydzieści. Y muł tyleż żyje. Czy to dziecięctwo? Nie. Dur tedy z wiekiem Chwyta się ciebie? Którędy? Za szyię. 
Nic nie rozumiem. Owszem: muchy w mleku, 
Ot, białe, czarne, tak iest y w człowieku. To wszytko zatem? Y coż chcesz? 
Z ochota, 
Jeśli nie dosyć, rozpocznę na nowo. Zgubiony iesteś. Trza nadrabiać głową. Nic iuż nie mówię. Y nie stoię o to. 
III Mnie żal, a tobie boleść y cirpienie. 
Gdybyś był głupkiem, gdyby pałką biedną, 
Nalazłbyś dla się ieszcze wymówienie: 
Piękne, czy szpetne, nie dbasz, to ci iedno. 
Abo masz głowę twardszą niż kamienie, 
Lub od czci wolisz karmić się sromotą! 
Coż na te racye rzeczesz mi, lichoto? Wszytko się skończy, gdy mnie ziemia schowa. Co za pociecha! 
Ha! 
Mądra wymowa! 
Nic iuż nie mówię. Y nie stoię o to. 
IV Skąd to nieszczęście? Taka, ot, ma dola. 
Sam Saturn taką losów moich postać Snadź iuż nakazał. To szaleństwo. 
Hola! 
Panem mu iesteś, a chcesz sługą zostać? 
Patrz, w Salomońskiem co pisaniu stoi: Człowiek roztropny rzekł ma w mocy swoiey Planety wszytkie y włada im cnotą. Nie wierzę, będę, czem los mi przeznaczy. Co mówisz? Milczę. Tak, zamilczmy raczey. 
Nic iuż nie mówię. Y nie stoię o to. 
Przesłanie Chcesz żyć? Od Boga czekam wspomożenia! Trzeba ci Czego? Wyrzutów sumienia, Czytać wciąż. Coże? Xięgi wiekuiste, Ostaw szaleńców. Pewnie. Nie leź w błoto, Pomyślę nad tem. Pamiętay. Zaiste Iżby nie przeszła chwila odpuszczenia. 
Nic iuż nie mówię. Y nie stoię o to. 
Od tłumacza Kiedy oto robiłem korektę do ponownego wydania Wielkiego Testamentu, mimo woli zadumałem się nad tymi strofami, stanęły mi w oczach chwile, kiedy je przekładałem. 
Jesień roku , zima, najciemniejszy okres wojny. 
Byłem wówczas jako „lekarz pospolitego ruszenia” przydzielony do tzw. 
Stacji Opatrunkowej i spędzałem co drugą dobę w baraku z desek skleconym między szynami kolejowymi. 
Raz po raz przychodziły z frontu transporty żołnierzy, zawszonych, brudnych, okrwawionych, z oczami błyszczącymi od gorączki i zmęczenia. 
Ale jeszcze przykrzejszy był widok tych, których pędzono na front. 
Żaden z austriackich „ludów” nie objawiał zwłaszcza po dwóch latach zapału wojennego, ta wojna była w Austrii okrutnym nonsensem. 
Toteż Stacja Opatrunkowa była ostatnią nadzieją wszystkich: zgłosić się tam jako chory i „zadekować” się bodaj na jakiś czas w szpitalu. 
Opierało się to o nas, lekarzy, wystawiając nasze uczucia ludzkości na ciężką próbę. 
A tu z góry zaciskano śrubę coraz mocniej. 
Jednego dnia przyszedł do lekarzy poufny rozkaz od dowodzącego generała, że gorączkę niżej stopni ma się uważać za niebyłą Oczywiście wzruszyliśmy ramionami na ten idiotyczny rozkaz, ale w ogóle było ciężko. 
I tak żyło się z dnia na dzień, z tą obawą, że samemu będzie się z dnia na dzień wyrwanym i rzuconym na któryś z dalekich terenów wojny. 
A wówczas miałem właśnie na warsztacie druk pięciotomowego Montaignea Barak, w którym spędzałem wówczas więcej niż pół życia, był straszny. 
Tłum pluskiew, do których się z czasem przyzwyczaiłem, żar od żelaznego piecyka, ziąb od okna i szpar w ścianach, myszy, szczury, jęki i stękania chorych, zaduch Może ta rama zbudziła we mnie tęsknotę za przełożeniem a. 
Zgromadziłem całą „wilonologię”, która na szczęście była w Bibliotece Jagiellońskiej dobrze reprezentowana, gdy wieczór uspokoiło się nieco, gdy ustawało warczenie telefonów i tylko od czasu do czasu przeciągłe sygnały pociągów przerywały ciszę, wydobywałem książki i zatapiałem się w ten świat. 
W owej izdebce, gdzie deszcz bił w cienki dach i wicher wył za oknem, w atmosferze śmierci i rozpaczy, dziwnie mocno czuło się te strofy. 
Żyłem w upojeniu. 
Jednej nocy, zatopiony w mojej pracy, usłyszałem chrobot: oglądam się, na półkę nad łóżkiem dostała się młoda myszka i widocznie nie umiała zejść. 
Patrzę na nią, ona na mnie, oboje ze strachem. 
Wreszcie podstawiłem jej poduszkę, zbiegła lekko i uciekła. 
Te chwile, które dawno zatarły się w pamięci jak przykry sen, stanęły mi nagle przed oczyma jak żywe w czasie robienia korekt. 
I może okoliczności, w jakich przekładałem tę książeczkę, sprawiły, iż pozostała mi ona szczególnie bliską.  Wiek piętnasty, który był kolebką a, jak również i poprzedzający go wiek czternasty, nie są we Francji okresem interesującym pod względem piśmienniczym. 
Jest to, z punktu widzenia kultury, epoka przejściowa, epoka, w której gmach średniowiecza rozpada się i kruszeje, zaledwie zaś tu i ówdzie odosobnieni budownicy gromadzą dopiero cegły pod przyszłą budowlę Odrodzenia. 
Stany, instytucje, na których zasadzał się porządek społeczny, zdradzają znamiona wyczerpania lub potrzebę głębokich reform. 
Wspaniały, połyskujący stalą i złotem rynsztunek feudalnego rycerstwa stał się czczą dekoracją, pod religią rycerskiego „honoru” kryje się egoizm, brutalność, brak poczucia narodowego, chciwość i zdrada. 
Kościół, szarpany schizmą, od samych szczytów dający obraz zgorszenia, uprawiający handel odpustów i godności kościelnych, gromadzący olbrzymie bogactwa przez dłonie zakonów żebrzących, nie odwraca wprawdzie od wiary, ale nie daje też silnych podstaw życia moralnego. 
Podobnież i dawne źródła literatury i poezji wysychają. 
Stare powieści i rapsody rycerskie stały się martwą literą, obcą już przez sam język, który, od czasu Powieści Okrągłego Stołu, uległ znacznemu przeobrażeniu. 
Ostatnim dziełem szerokiego tchu jest Romans Róży, a raczej jego druga część, pióra Jana Meung ale i to już jest dawna przeszłość, która, przez wiek XIV i XV, pokutuje we wtórnych naśladownictwach, wlokąc za sobą cały kram zimnych i rozwlekłych alegorii. 
Poezja, nie znajdując źródeł, z których by biła dla niej nowa treść, staje się igraszką dworską, zasklepia się w problemach formalnych. 
Obracając się w kręgu konwencjonalnych tematów srogość kochanki, niestałość losu, nieubłagany kres wszystkiego w śmierci etc., szuka chluby w trudności formy i wirtuozostwie, o jakim nie śniło się dzisiejszym poetom. 
Wreszcie lata poprzedzające rok datę urodzenia Franciszka a stają się dobą najgłębszego upadku Francji, najechanej przez Anglików, pustoszonej rabunkiem i pożogą, zarazą i kontrybucjami, słowem wszystkimi klęskami długoletniej i zaciekłej wojny. 
W tej to epoce, w roku, w którym spalono na stosie w Rouen Dziewicę Orleańską, urodził się w domu paryskich nędzarzy przyszły włóczęga, bandyta, sutener i złodziej, który część życia spędził w więzieniach, a cudem jedynie uniknął szubienicy, a który, dziwną igraszką losu, miał się stać, obok tej wielkiej patronki Francji, jedynym świetlanym punktem posępnej i mrocznej epoki. 
Tak wielką jest potęga poezji, gdziekolwiek zapłonie prawdziwa jej iskra! 
Franciszek z Moncorbier, który od swego krewnego i opiekuna przybrał nazwisko a, urodził się z biednej rodziny w Paryżu, w r. . 
O ojcu nie wiadomo nic, odumarł syna młodo, o matce tyle, iż była to uboga i prosta kobieta. 
Przygarnął chłopca i zajął się jego kształceniem Wilhelm , kanonik przy klasztorze św. 
Benedykta, w którego też murach wychował się Franciszek. 
O latach młodzieńczych a wiadomo tyle, iż w r. otrzymał stopień bakałarza, a w licencjata „Sztuk”, w domu przybranego ojca zetknął się z poważnym gronem osób ze świata duchownego i urzędniczego. 
Ale skłonności pchały młodego żaka ku innemu towarzystwu. „Uniwersytet paryski pisze L. 
Molland, jeden z biografów poety ze swymi przywilejami, które czyniły zeń państwo w państwie, ze swą ciżbą młodzieży, ciągnącą z całej Europy, a często pozbawioną środków, krył w swoim łonie najniebezpieczniejszych złoczyńców: tych, którym niejaka kultura umysłowa dawała zarazem więcej środków czynienia złego i więcej środków drwienia ze Sprawiedliwości. 
Władza duchowna uwalniała prawie zawsze winnych. 
Ażeby sądy kryminalne prefektury Paryża mogły na nich położyć rękę, trzeba było recydywy po recydywie, trzeba było, aby ich uznano jako wyzutych z przywileju kleryków i popadłych profundum malorum: takie było uświęcone wyrażenie. 
Sytuacja tak uprzywilejowana ściągała do Uniwersytetu mnóstwo nicponiów, zrujnowanych i pogrążonych w rozpuście szlacheckich synów, którym, dla uzyskania charakteru studenta, wystarczało wpisać się na lekcje jednego z nauczycieli. 
Rozwijały się tam prawdziwe stowarzyszenia bandytów, opryszków, oszustów i włamywaczy, owe żaki-urwisze dawały najwięcej zatrudnienia policji paryskiej” Słowem, te późne wieki średnie miały swoją cyganerię, ale dostrojoną do twardych obyczajów epoki, nieśmiertelny typ takiego „cygana” skreślił Rabelais w postaci Panurga w swoim Pantagruelu. 
Po wszystkie czasy knajpa odgrywała dominującą rolę w życiu studenckim, stała się też ona domem a, i, wciągnąwszy go w wesołe towarzystwo młodych utracjuszów, doprowadziła od psot studenckich do coraz cięższych wybryków. stał się duszą kompanii: niewyczerpanym jak to utrwaliła tradycja w sposobach zdobywania dla siebie i towarzyszy jadła i napitku na biesiadę, kosztem łatwowiernych przekupniów. 
Z owych młodocianych czasów poety godzi się też wspomnieć epizod słynnego kamienia Pet-du-diable, o którego wzruszenie z pierwotnego miejsca stoczyła się tragikomiczna walka pomiędzy studenterią a policją, epizod ten uwiecznił w poemacie, o którym wiemy ze wzmianki w jego Testamencie, ale który niestety zaginął. 
Sprzeczka, na tle bliżej nieznanym wiemy tyle, iż chodziło o niejaką Ysabeau uczyniła a w obronie własnego życia mimowolnym zabójcą . 
Sprawę umorzono, nim to jednak nastąpiło, zmuszony był do kilkumiesięcznej tułaczki. 
Może już wówczas wszedł w stosunki ze słynną szajką tzw. Coquillards, którzy operowali po całej Francji, a których później był niewątpliwym towarzyszem i bardem. 
W każdym razie, w następnym roku, po powrocie do Paryża, widzimy go współdziałającym w zbrodni, tym razem dokonanej z całym rozmysłem, mianowicie w kradzieży z włamaniem w kolegium Nawarskim. 
Kradzież przyniosła dukatów i na razie nie wyszła na jaw. 
Zachęcona powodzeniem szajka planuje nową kradzież w Angers, dokąd wspólnicy wysyłają przodem a dla rozpatrzenia się w terenie. 
Na wyjezdnym, pomiędzy tymi dwoma niebezpiecznymi przedsięwzięciami, układa mały poemacik pt. 
Legaty, nazywany też później przez publiczność Małym testamentem, utwór satyryczny, tryskający pustotą i humorem które możemy dziś jedynie wyczuwać w pulsowaniu rytmów, większość bowiem aluzji, jakimi naszpikowany jest utwór, jest dla nas martwa lub na wpół niezrozumiała. 
W utworze tym oznajmia, iż opuszcza Paryż, ale przypisuje ten wyjazd okrucieństwu damy swego serca, nie wspominając nic o innych, mniej chlubnych przyczynach skłaniających go do podróży: na odjezdnym czyni podarki i zapisy znajomym, przyjaciołom i wrogom, które to podarki są oczywiście jedynie pretekstem do uciesznych lub złośliwych aluzji. 
W czasie nieobecności a kradzież w kolegium wyszła na jaw, uwięziono paru uczestników, których zeznania obciążyły a. 
Bramy Paryża stają się pod grozą największego niebezpieczeństwa dla poety zamknięte: znów czeka go tułaczka. 
Jakiś czas spędza na dworze księcia Karola Orleańskiego, najwybitniejszego wówczas poety we Francji, który, po długoletnim więzieniu angielskim, osiadłszy w uroczej rezydencji w Blois, zażywa, w atmosferze turniejów poetyckich, pogodnej jesieni swego życia. 
Niestety , po krótkim korzystaniu z łaski, a nawet pensji książęcej, dostaje się, z nieznanych bliżej ale zdaje się poważnych powodów, do więzienia w Orleans, ocala go amnestia, sprowadzona wjazdem młodziutkiej księżniczki. 
Niebawem toż samo szczęście w nieszczęściu powtarza się w życiu poety: wtrącony znów nie wiemy za jakie przestępstwo do bardzo ciężkiego więzienia w Meungs, zagrzebany w nim beznadziejnie wśród czego znajduje wszakże dość siły, aby przesłać przyjaciołom paryskim pełną werwy balladę Czyż opuścicie biednego Wilona? , znów cudownemu przypadkowi zawdzięcza uwolnienie. 
Król Karol umiera, następca jego, 
Ludwik XI, przejeżdżając z koronacji przez Meungs, darzy amnestią licznych więźniów: w ich liczbie znajduje się i . 
Amnestia obejmowała prawdopodobnie i nieodpokutowaną jeszcze kradzież nawarską, bowiem wraca spokojnie do Paryża . 
Tu pisze , utwór, w którym zamyka całego siebie, wszystkie swoje żale i nienawiści, wspominki i marzenia, całą werwę paryskiego ulicznika i melancholię przedwcześnie zmarniałego tułacza i tragizm spojrzenia na świat z drugiego brzegu. 
Niedługo danym mu było zażywać spoczynku. 
Niepokojony znowu o kradzież w kolegium Nawarskim ten pierwszy błąd młodości, który pociągnął za sobą łańcuch innych dostaje się jeszcze raz do więzienia. 
Chodziło, zdaje się, o pretensje cywilne, toteż wypuszczono więźnia, skoro zobowiązał się prawdopodobnie za jakąś poważną poręką spłacić w określonym terminie poszkodowanym część straty! 
Niebawem jednak najniewinniejszy z wybryków a wtrąca go w najcięższe opresje. 
Nocna bójka, zakończona śmiercią poważnego mieszczanina, prowadzi a mimo że tylko pośrednio był w nią zamieszany do więzienia, gdzie, doświadczywszy go wprzód torturą wodną, odczytano mu wyrok śmierci przez powieszenie. 
Tym razem rzecz zdawała się bez ratunku. 
Skazaniec kreśli w więzieniu słynną Balladę wisielców, zbiera jednak ostatek energii, aby apelować, mimo iż z małą nadzieją. 
Apelacja może dzięki jakiemuś poparciu odniosła skutek: karę śmierci zmieniono na dziesięcioletnie wygnanie z obrębu Paryża. daje wyraz swym uczuciom w radosnej balladzie do odźwiernego Garniera, w drugiej balladzie, zwróconej do Trybunału, uprasza o trzechdniową zwłokę i opuszcza Paryż , w trzydziestym trzecim roku życia. 
Tu ślad poety gubi się. 
Należy przypuszczać, iż zmarł niedługo później, gdyż byłby został po nim jakiś dokument, bądź w nowych utworach, bądź w rocznikach kryminalnych. 
Czym był , na tle połowy XV wieku, dla francuskiego piśmiennictwa? 
Spróbuję to objaśnić w kilku słowach. jest pierwszym poetą Francji w nowożytnym znaczeniu, jest w poezji francuskiej pierwszą wybitną jednostką. 
Dawne twory poezji francuskiej noszą cechę twórczości zbiorowej: narastają pokoleniami, przechodzą z ust do ust, już pierwszy spisujący je twórca jest raczej ich redaktorem, wyrażają zarazem zbiorowe, nie indywidualne pojęcia i wierzenia. 
Późniejszą, chronologicznie bliższą owi poezję cechuje także jej bezosobisty poniekąd charakter: poeta nie tyle dąży do wyrażenia siebie, ile kładzie swą ambicję w to, aby utarte i ogólnikowe tematy ująć w sposób nowy co do trudności formalnych. 
Parę zaledwie można by wymienić nazwisk poetów Alain Chartier, książę Karol Orleański, których profile, dość nikłe zresztą, zarysowują się bardziej indywidualnie na tle ogólnej szarzyzny. natomiast bierze stare, gotowe formy, aby je odmłodzić żywą krwią swoją, aby w nich dać siebie: gorącą, namiętną, rzewną spowiedź życia, jęk zmarnowanej młodości, spazm niezaspokojonego serca. 
Nie ucieka się do pomocy fikcji poetyckiej ani alegorii, nie przypina sobie szlachetnego koturnu, nawet koturnu nieszczęścia, jak nikt przed nim, a mało kto po nim, bez szaty godowej wchodzi do zaczarowanego pałacu wielkiej sztuki, od pierwszego wiersza mówi do nas on sam, biedak, więzień, zbrodniarz, „miłośnik z hańbą przepędzony” i „ochłostany nago”, kochanek grubej Małgosi a wszystko „dla braku trochy maiętności” jako artysta wyróżnia się zmysłem rzeczywistości: nie szuka poezji w obłokach ani w urojeniu, znajduje ją tuż koło siebie, bierze ją z błota ziemi, i, mocą dziwnego czarodziejstwa, wszystko, co weźmie w rękę, zamienia w przejmującą poezję. 
Jest to poeta na wskroś egotyczny, czystej krwi liryk, i jako taki jest odosobnionym zjawiskiem: ta żyła poezji kryje się po nim i przepada gdzieś pod ziemią, nie ma dla niej miejsca ani w humanizmie wieku XVI, ani w klasycznym i obiektywnym wieku XVII, ani w filozoficznej grze myśli wieku XVIII. 
Dopiero w romantyzmie pierwszej połowy XIX wieku, poczętym z innego znów łazika i po trosze sutenera nazywał się on Jan Jakub Rousseau który, tak samo jak , wyspowiadał swoje biedne serce, żyła ta tryska olbrzymim strumieniem i staje się istotą całej niemal nowoczesnej poezji. jest tedy szczególnie bliski bliższy o wiele, niż był bezpośrednio po nim następującym wiekom. jest pierwszym poetą Francji przez swą twórczość w zakresie języka. 
Uczynił w poezji to, co później Rabelais w prozie: miast dawnej naiwnej, czasem niedołężnej gwary, lub też miast kunsztownych formalnych łamańców, wyrażających mdłe i konwencjonalne uczucia, mowa a płynie wprost z serca, w sercu, we krwi znajduje dla swych uczuć wyraz bezpośredni, prosty i doskonały: kunsztowny, ale zupełnie innym, głębokim kunsztem! 
Niezwykłym zjawiskiem była w owej epoce jego giętkość wyrazu dla każdego odcienia myśli, lekka igraszka żartu, swoboda i śmiałość w przechodzeniu od pustoty do tragicznej powagi, od cynizmu do modlitwy. 
Jak bardzo jest tu nowożytnym i jak wyprzedził swą epokę, wyrazi najlepiej to, iż dziś stawiają go obok takiego mistrza śmiechu przez łzy, jak Heine i takiego artysty nastroju, jak Verlaine. 
Spuścizna literacka a jest bardzo szczupła. 
Obejmuje ona wdzięczny, lecz błahy poemacik Legaty Les Lais, w dziś. franc. 
Les legs zwany też Małym Testamentem, dalej i kilka okolicznościowych ballad, które późniejsi wydawcy dołączyli do Wielkiego Testamentu jako Kodycyl nazwa ta nie pochodzi od a, wreszcie kilka wspomnianych już ballad w żargonie złodziejskim. 
Tak więc główna treść a zamyka się w Wielkim Testamencie. 
Nie jest to bynajmniej jednolity, planowo skomponowany utwór, przeciwnie, jest to mieszanina bardzo nierównej wartości. 
Podjąwszy jeszcze raz poetycką formę Legatów nie nową zresztą w średniowiecznej poezji, rozszerzył ją i pogłębił, naśladując w konsekwentnej parodii wiernie wszystkie szczegóły formalnego testamentu, po czym, stworzywszy w ten sposób ramy dopuszczające wszelkiej swobody w dygresjach, oprawił w nie szereg utworów, przeważnie ballad, datujących się widocznie z rozmaitych epok jego życia. 
Stąd nierówności dzieła. 
Obok rzeczy doskonałych w formie i wyrazie, jak np. 
Żale pięknej płatnerki, jak owa Ballada o paniach minionego czasu, ze słynnym refrenem: mais ou sont les neiges dantan? mieści się np. zimne i urzędowe epitalamium: „Y oto czemu iesteśmy tu społem”, lub też błahe spiętrzenie obrzydliwości jedna z ulubionych zabaw poezji średniowiecznej w balladzie: „Niechay się smażą zawistne ięzyki”. 
Można powiedzieć, iż to, co czyni dla nas a wielkim poetą, zamyka się w jakich paruset lub kilkuset wierszach. 
Ulubioną formą, w jakiej tworzył , była ballada. 
Nie była ona jego własnością, przeciwnie, panowała w owej epoce w poezji prawie wszechwładnie. 
Balladę starofrancuską od baller, tańczyć trzeba ściśle odróżnić od romantycznej ballady niemieckiej jak również i polskiej, której pojęcie płynie z treści, podczas gdy tamtej z formy. 
Formę tę stanowiły trzy strofy, ośmio- lub dziesięciowierszowe, i krótsze przesłanie, zaczynające się z reguły od słowa „Książę”: zabytek z turniejów śpiewackich, gdy recytator lub śpiewak zwracał się, kończąc, do sędziego i księcia turnieju. 
Wszystkie trzy strofy i przesłanie oparte były na tych samych rymach, splecionych w kunsztowny sposób, tak iż, w klasycznej balladzie, na wierszy, zasadniczy rym powtarzał się razy. 
Nie zadowalając się tymi trudnościami, autor często składał swoje imię i nazwisko z pierwszych liter wierszy był to wówczas często używany i bardzo potrzebny sposób ochrony własności literackiej, nie mówiąc o innych akrobatycznych sztuczkach formy, jakie sobie jeszcze nieraz nakładano. uprawia balladę z mistrzostwem. 
Pod jego piórem staje się ona na przemian poważną, dworną, rzewną, lekką, wesołą: przyjmuje wszystkie odcienie ruchliwej jego myśli. 
A myśl ta, mimo iż skacze z przedmiotu na przedmiot, krąży uparcie koło jednego obrazu. 
Obrazem tym Śmierć, temat dla pisarzy średnich wieków szczególnie bliski, a dla a bardziej niż dla kogo bądź innego. 
Cechą średniowiecza jest poufałe współżycie ze śmiercią, która też czyhała na ówczesnego człowieka i w tysiącznych formach na każdym kroku. 
W gęsto zabudowanych miastach cmentarze stanowiły prawie jedyne szersze przestrzenie, były ogrodem publicznym, miejscem zebrań, zabaw, handlu przy kramikach. 
Od czasu do czasu, z powodu przepełnienia, wykopywano zbutwiałe szczątki trumien i zesypywano kości na jedną kupę, aby je pogrześć wspólnie dla oszczędzenia miejsca. 
Kiedy kreśli w wymownych strofach ten obraz i snuje zeń refleksje, kreśli je wprost z natury, z codziennego widoku. 
W ustach dzisiejszego poety, wysmażona przy biurku, byłaby może ta refleksja zimną i banalną, w ustach tego straconego dziecka, igrającego bez przerwy z szubienicą, jest ona na wskroś przejmująca i odczuta. 
Kiedy, nazajutrz po odczytaniu wyroku, skazaniec maluje, we wstrząsającej grozą plastyki a nienagannej co do formy balladzie, obraz siebie i swoich kompanów dziobanych przez kruki, ach, to nie literatura! jest jednym z największych poetów śmierci i wszystkiego co z nią się wiąże: owej przenikliwej melancholii, a zarazem wszystkich obrzydliwości mijania, owego niedosytu rozkoszy, jaki z gorącego, zmysłowego serca tego dziecka paryskiego bruku wydziera tak naiwne westchnienie, owego głodu miłości, niemal bez przedmiotu, jakim natura buntuje się w nim przeciw zniszczeniu ciała. 
Trzeba bowiem powiedzieć, mimo iż z naciskiem przedstawia się niejednokrotnie jako „męczennik miłości”, iż tęsknota za nią często występuje raczej jako tęsknota tułacza i biedaka do jednej z wymarzonych form „wygodnego życia”, jako uzupełnienie tego „miętkiego łóżka” i smacznego jadła, niż jako miłość w wyższym, szlachetniejszym pojęciu.  
Zaiste, nieraz miłowałem, 
Y miłowałbych ieszcze chętnie, Lecz serce smutne, z wygłodniałym Brzuchem, co skwierczy zbyt natrętnie, 
Odwodzą mnie z miłosnych dróżek. 
Ktoś inny, syty, swey ochocie Folguie za mnie: 
Amor-bożek W pełnym wszak rodzi się żywocie! 
Wielu komentatorów a uważa aluzje poety do swoich „męczeństw miłosnych” raczej jako hołd złożony ówczesnej dworno-czułej konwencji, niż jako odbicie rzeczywistych przeżyć. 
Jednakże nuta ta powtarza się w Testamencie zbyt często i zbyt konsekwentnie, aby ją można było pominąć tak lekko, zwłaszcza wobec najdalej posuniętej szczerości, z jaką poeta skądinąd mówi o sobie, nie drapując się bynajmniej w szlachetny kostium. 
Z drugiej strony, pośród szeregu niskich miłostek, o których natrąca, rysuje się w Testamencie jeden profil kobiecy, odcinający się od innych zarówno urokiem, jak siłą wrażenia, z jaką wycisnął się w pamięci poety. 
To ta Kasia, 
Katarzyna Vausselles  wymienia ją w oryginalnym tekście z imienia i nazwiska, dla której a „zbito nago”, przez którą „wszędy zwą go głośno: Miłośnik z hańbą przepędzony Co bądź iey ieno kładłem w uszy, 
Zawżdy powolnie mnie słuchała Zgodę czy pośmiech maiąc w duszy Co więcey, nieraz mnie cirpiała Iżbych się przymknął do niey ciasno, 
Y w ślepki patrzał promieniste, 
Y prawił swoie Wiem dziś iasno, 
Że to szalbierstwo było czyste. 
Wszytko umiała przeinaczyć, Mamiła mnie, niby przez czary: 
Zanim człek zdołał się obaczyć Z mąki zrobiła popiół szary, Na żużel rzekła, że to ziarno, 
Na czapkę, że to hełm błyszczący, 
Y tak zwodziła mową marną, 
Zwodniczem słowem rzucaiący Wiadomo , z różnych aluzji zawartych w Legatach i Testamencie, że , w młodzieńczej epoce, obracał się w towarzystwie złotej młodzieży zamożnego paryskiego mieszczaństwa. 
Ceniony dla swych poetyckich i towarzyskich talentów, stał się prawdopodobnie pożądanym łupem dla młodych kobiet, w ten lub inny sposób należących do tego względnie wykwintnego świata, nie szczędzono mu, jak widać, miłych spojrzeń i zdawkowej monety zalotności. 
Ale kiedy poeta, ukołysany nadziejami, zapragnął posunąć się dalej, niż to leżało w intencjach kusicielki, wówczas przekonał się na cztery wieki przed Komedią ludzką Balzaka o roli pieniądza w społeczeństwie i stosunku jego do najbardziej idealnych uczuć. 
Tak by świadczyły przynajmniej liczne aluzje jego w Testamencie. 
Gorączkowa chęć zdobycia owego złota, bez którego czuł poeta własną bezsilność i nędzę wobec swego bóstwa, skłoniła go może do tego, iż otwierającą się dlań spokojną i dostatnią przyszłość, czekającą „licencjata Sztuk”, przybranego syna kanonika, na łonie Kościoła lub jakiego tłustego urzędu, tak nieopatrznie postawił na kartę, dając się wciągnąć do szajki rzezimieszków. 
Dlatego to, kiedy wyjazd swój do Angers, po spełnieniu jednej kradzieży a celem przygotowania nowej, odnosi do motywów miłości, przyczyną tego może nie jest chęć upiększenia własnych pobudek, ale istotny związek między rozpaczliwą decyzją poety a sprawami jego serca. 
Od tego czasu, od kradzieży w kolegium Nawarskim i podejrzanej wyprawy do Angers, wykoleja się bezpowrotnie, z lekkomyślnego trochę, utalentowanego studenta, podejmowanego mimo swych wybryków w kołach uczciwego mieszczaństwa, staje się włóczęgą i opryszkiem, tym samym w miłostkach swoich nie sięgającym poza sferę „grubej Małgosi” Ale wspomnienie owej miłości, w której utopił wiarę i pragnienia młodych lat, nawiedza go tak silnie i tak żywo stoi przed oczyma poety, że kiedy, w godzinie bezwzględnej szczerości „kto zdycha, wszytko lża mu gadać!” kończy swój Testament słowami, iż „miłości pomarł męczennikiem”, mamy może, mimo wszystko, prawo widzieć w tych słowach coś więcej niż stylistyczny ornament „Gruba Małgosia” również niemało kłopotu sprawiła niektórym bogobojnym komentatorom a, a to dla tonu tej ballady, który, mimo wszelkie swobody zapatrywań, jakim poeta daje upust w Wielkim Testamencie, odbija od reszty dzieła bezwzględnym już cynizmem. 
Konstruowano wytłumaczenie niewątpliwie zbyt sztuczne i dziś już poniechane w ten sposób, iż Gruba Małgosia było to jakoby godło oberży istotnie tytuł ten służył dość często za godło podejrzanym gospodom i że ballada a nie odnosi się do realnej osoby, lecz stanowi opartą na tym dwuznaczniku igraszkę literacką. 
Możliwszym już jest inne wytłumaczenie: mianowicie, w średniowiecznej literaturze, na przekór czułostkowym wylewom poezji miłosnej, wytworzyła się przez jakiś czas moda opiewania miłostek z kobietami starymi, brzydkimi, pokracznymi etc. 
Może z tej mody literackiej przełożonej na walory moralne urodziła się ballada o Grubej Małgosi: wobec jednak właściwej owi bezpośredniości w czerpaniu swych tematów nie ma stanowczych powodów, aby wątpić, iż oryginał jej istniał i był żywą z krwi i kości kobietą. 
Trzecia, nieco wyraźniej rysującą się fizjognomia kobieca, to owa Marta imię jej wypisał poeta tylko za pomocą początkowych liter jednej ze strofek ballady, której poświęcił ową balladę z refrenem: Nie dręczyć, ale wspomagać biedaka i poprzedzające ją, brutalnym zgrzytem zakończone oktawy. 
I w tej miłości przeszedł snadź podobne zawody, co i w swym pierwszym uczuciu, jednakże charakter tych zawodów oraz ton, jakim mówi o nich, są tutaj już o wiele niższego typu. 
Tak więc, miłość i śmierć, żal za zmarnowanym życiem i skrucha, wreszcie nienawiść do swych „dręczycieli” wypełniają ten wzruszający poemat. 
Nienawiść ta wybucha raz po raz wśród żartobliwych strof Testamentu i pogłębia je w akcenty wprost złowrogie, ilekroć poeta wspomni męczarnie, jakie wycierpiał. 
A życie mogłoby być tak piękne! 
I tak łatwo! 
Gdyby tylko każdemu dano tyle „złota”, ile mu trzeba! 
Ta nad wyraz prosta socjologia poeta nie przeczuwa niemal, aby mogła istnieć inna podsuwa owi owe rozkoszne w swym naiwnym anarchizmie strofy: 
Za Alexandra króla pono, 
Człeka, zwanego Diomedesem etc. 
W Testamencie a najmniej dziś dla nas interesującym jest to, co jest samym testamentem. 
Poeta podejmuje jeszcze raz dawny koncept z Legatów, tylko że to, co tam było niewinnym żartem paryskiego urwisa, tu staje się jadowitym sarkazmem ciężko doświadczonego tułacza i więźnia. 
Ale te strofy, poświęcone samym „zapisom”, najeżone są aluzjami tak związanymi z osobami i chwilą, iż miejscami zaledwie instynktem możemy wyczuwać, ile w nich tkwiło werwy i gryzącego konceptu i jak bardzo musiały bawić i drażnić współczesnych. 
Kiedy Klemens Marot, w początku XVI wieku, zatem dwoma zaledwie pokoleniami oddzielony od epoki a, podejmuje, na zlecenie króla Franciszka I, pierwsze poprawne, oficjalne niemal wydanie dzieł poety, czyni uwagę, iż aluzje te są zupełnie ciemne i że, aby je rozumieć, trzeba by żyć w Paryżu współcześnie z autorem i w jego środowisku. 
Dzisiejszym znawcom a aluzje te stały się o wiele zrozumialsze i dostępniejsze, a to dzięki olbrzymiemu nakładowi pracy i talentu, jaki szereg badaczy włożył w imponującą wprost pracę rekonstrukcyjną w tym kierunku. 
Dzięki gruntownemu przewertowaniu archiwów i aktów epoki, znane są dziś wszystkie osobistości, z którymi zbliżył się i którym poświęcił swe strofy w Testamencie, znane są ich stosunki, niemal właściwości charakteru i słabostki, tak, iż większość aluzji i konceptów a da się przy pomocy tego klucza odcyfrować, co oczywiście nie zdoła im przywrócić życia. 
Na szczęście Testament, poza tą aktualną igraszką, zawiera dość strof i wierszy żywych i dzisiaj i po wszystkie czasy. 
Pośmiertne losy spuścizny a znaczą się nader interesującą linią. 
W czasie, gdy poeta tworzył, druk nie był jeszcze rozpowszechniony we Francji, Testament musiał krążyć w odpisach lub przekazywany z ust do ust. 
Klemens Marot w r. zaznacza, iż za jego czasu wielu starych ludzi recytowało całe ustępy a jedynie z ustnej tradycji. 
Pierwsze znane wydanie w druku ukazuje się w r. : jak wielkim było powodzenie książeczki, świadczy, iż od r. do , pojawia się jej dwadzieścia wydań. 
W r. podejmuje Marot, jak już wspomniano, na zlecenie Franciszka I, któremu zaszczyt przynosi ta pieczołowitość, pierwszą poprawną edycję pism poety, przedrukowaną, od r. do , dziesięć razy. 
Tutaj urywa się nić łącząca a z nowo kształtującym się społeczeństwem Francji. 
Od r. , przez dwa wieki blisko, nie spotykamy ani jednego wydania a: pamięć jego przepada wśród publiczności zupełnie, przechowuje się jedynie u poetów, zaglądających tu i ówdzie do starego tomiku Boileau. 
Odkrywają go na nowo romantycy, wyrażając swój podziw wymownymi ustami Teofila Gautier, wzrasta jeszcze kult a w drugiej połowie XIX wieku, w związku z Beaudelaireowska poezją grzechu, więziennymi perypetiami Verleainea, poezją paryskiego bruku i gościńca, literaturą szukającą ożywczej nuty w gwarze apasza i w akcentach ostatecznego poniżenia ludzkiej istoty. 
Przez kult a, dawno zapomniana forma ballady wraca do czci Banville, Richepin, pieśniarz bosaków i włóczęgów La chanson des gueux, w balladzie poświęconej owi składa hołd swemu protoplaście z XV wieku tą inwokacją: 
Roi des poetes en guenilles, 
O gueux, maître , 
Buveur vin, coureur filles, 
Sonneur joyeux carillon, Grand mélancolique en haillon, 
Tes vers, sur ta tete honnie, 
Font flamber le sacré rayon, 
Escroc, truand, marlou, génie! 
Równolegle z kultem poetów wzrasta i naukowe zainteresowanie tak długo zaniedbanym pisarzem. 
Chmara uczonych bada każdy ślad smutnego życia i czynów genialnego obwiesia, które, dzięki niezmordowanej pracy wilonologów, raz po raz odsłaniają rąbek tajemnicy. 
Słowem, po czterech przeszło wiekach, bezspornie zdobywa sobie miejsce wśród pierwszych poetów Francji. 
Równy jest im z pewnością szczerością i siłą, a góruje nad wieloma samorodnością talentu. 
Trudności, jakie nastręczał przekład a, były znaczne. 
Dążeniem moim była, jak zawsze, najściślejsza wierność, ale przede wszystkim wierność ducha. 
Że cały szereg ustępów, które i w oryginale są dziś najzupełniej martwe, tym bardziej musiał ujawnić martwość swą w przekładzie, z tym trzeba było się z góry pogodzić, pocieszałem się tym, iż znajdą się inne, które i w przekładzie dadzą dość wierne pojęcie o tonie i charakterze utworu. 
Formę oryginału zachowałem wszędzie ściśle, z wyjątkiem prawidła ballady, które każe opierać wszystkie strofy na identycznych rymach. 
Warunki rymu w polskim wierszu są zupełnie odmienne niż we francuskim, gdyby nawet swobodne powtórzenie czternaście razy w wierszach tegoż samego rymu było możliwe, wywołałoby ono, miast harmonijnej asonancji, jak w języku francuskim, po polsku wrażenie słuchowe przykre. 
Co do wyboru utworów, postąpiłem następująco: przekładu Legatów, z przyczyny ich wyłącznie niemal aktualno-lokalnego charakteru, poniechałem zupełnie. przełożyłem w całości, skreśliłem jedynie jakie oktaw, niepodobnych prawie do tłumaczenia, tak najeżonych igraszką słowną, opartą na osobistych aluzjach, zupełnie dziś pozbawionych soli. 
Pozostało w polskim przekładzie aż nazbyt wiele takich, zachowanych dla dania pojęcia o charakterze całego utworu. 
Z luźnych ballad zachowałem w Kodycylu cztery, kilka innych, mało interesujących, pominąłem, aby uniknąć balastu. 
Ogółem, to polskie wydanie zawiera prawie wszystko, co posiadamy ze spuścizny a, wszystko zaś bezwzględnie, co z niej pozostało żywym. 
Boy. 
Epitaphe du dit Frères humains après nous vivez, 
Nayez les coeurs contre nous endurcis „Lecz proście dla nas wszytkich odpuszczenia” Ballada wisielców, facsimile z I-go wydania pism a Paryż, .
<|endoftext|>
Kachna się każe w łaźni przypatrować, 
Jeslibych ją chciał nago wymalować, A ja powiadam: gdzie nas dwoje siędzie, 
Tam pewna łaźnia, mówię, łaźnia będzie.
<|endoftext|>
Mocny Bóg, to jest pewna, w piorunie i grzmocie, Uznaj grzeszniku winę, wszakże idzie o cie. 
Cóż za sposób w bojaźni nagłego karania, 
Żal, wstyd szczery występków, do nich niewracania. 
A gdy się w taką zbroję winowajco stroisz, 
Czegóż grzmotów, błyskania, piorunów się boisz? 
Chyba że po skończonej burzy, wichrze, strachu Masz wolą grzech przytulić do twojego gmachu. 
Wiem, że Bóg sprawiedliwy, w doskonałych rządach Równe w nim miłosierdzie, lub w ukrytych sądach. 
Czemuż ja? czemuż i ty? czemu w piekle na dnie Świat nie osiadł dla grzechu, kto tę skrytość zgadnie. 
Truchlał Mojżesz na brzmiące ust Bozkich odgłosy Krzak widząc, rozzuwa się, w róg powstają włosy. 
Rzecze z strachu: już więcej nie mów do mnie Panie, 
Bo umrę, i włosów mi na głowie nie stanie. 
Aż ach? jak pożyteczny ten głos, ta rozmowa Gdy Mojżesz przykazanie na tablicy chowa. 
I przynosi ludowi pełnemu rozpusty, 
Letkie jarzmo do pracy, a wieczne odpusty. 
Więc Bóg jak ojciec dzieci nieposłuszne gromi, 
Często zły nałóg, niewstyd, grzmotami uskromi. 
I chociaż zagniewany, chociaż się zamierzy Mija przecie grzesznika, w suchy dąb uderzy.
<|endoftext|>
Srogie łańcuchy na swym sercu czuję, Lecz to szczęściem szacuję, 
Żem jest tak pięknym sidłem ułowiony, Wesoło żywę, w trosce położony, 
A w tym swoim wzdychaniu Mam rozkosz przeciw ludzkiemu mniemaniu, 
Oczy dziwnej piękności, 
W których sie wszytki najdują wdzięczności. 
Dzień to błogosławiony, 
Kiedym ja waszym sidłem upleciony.
<|endoftext|>
Nie sam to Jakób wysłużył w lat wiele, 
Pasący owiec trzody u Labana, 
Kochaną swoją i miłą Rachele, Byle w małżeństwo była mu oddana, 
Nieprzykro było chłód i ciepło znosić, 
Żeby bezpiecznie o Rachelę prosić. 
Jest teraz równy Michał Jakobowi W statecznem sercu, do czystej Zuzanny Służy lat kilka wiernie Labanowi, 
Dawną miłością utyskuje ranny: 
Przyznać możemy, ile świadków nas tu, 
Służy kochając blisko lat czternastu. 
Niech ci Zuzanno, i tobie Michale Bóg obfitością łask swych błogosławi, 
Stateczne serca w potomnej pochwale Jak dwa brylanty bez skazy wystawi: 
Niech was do pary miłość z wiarą sprzęgą, 
Wieczne przymierze zawiąże przysięgą. 
Bądź zaś ostrożny, wszedłszy do złożenia, 
Przypatrz się dobrze temu, coś wysłużył, Chcąc gust nasycić długiego pragnienia, 
Żeby kto zdrady dla ciebie nie użył: 
Swym wierzaj oczom, nie powieści czyi, 
Byś zamiast Rachel, nie wziął ślepej Lii. 
Jak od Labana, wynidziesz z Rachelą, 
Niech cię fortuna szczęścia drogą wiedzie, 
Słodkie pożycie niech wam nieba ścielą, 
Byście goryczy nie znali, jak w miedzie, A twej wysługi ta będzie pamiątka, 
Kiedyć się będą rodzić pstre jagniątka.
<|endoftext|>
Słychał kto kiedy, jako ciągną kota? 
Nie zawżdy szuka wody ta robota, 
Ciągnie go drugi nadobnie na suszy. 
Sukniej nie zmacza, ale wżdy mdło duszy.
<|endoftext|>
Pamięć myślistwa twego, 
Pietrze ucieszony, 
Stoję tu, słup kamienny, twardo usadzony. 
Przy grobie masz naczynie wszytko postawione: 
Koń, strzały, psy, potyczy, sieci rozciągnione. 
Wszytko, biada mnie, kamień, a zwierz tuż bezpieczny Ociera się mimo cię, a ty sen spisz wieczny.
<|endoftext|>
Epitafium dziecięciu Ojcze, nade mną płakać nie potrzeba, 
Moja niewinność wniosła mię do nieba, Bodaj tak wiele tobie przyczyniła, 
Ile mnie sroga śmierć lat ukrzywdziła.
<|endoftext|>
wesoła nowina, 
Że Panna czysta, że Panna czysta porodziła Syna. 
Chrystus się rodzi, 
Pan oswobodzi, 
Anieli grają, 
Króle witają, 
Pasterze śpiewają, bydlęta klękają, 
Cuda, cuda ogłaszają. 
Maryja Panna, 
Maryja Panna Dzieciątko piastuje, 
I Józef stary, i Józef stary Ono pielęgnuje. 
Chrystus się rodzi itd. 
Chociaż w stajence, chociaż w stajence Panna Syna rodzi, 
Przecież on wkrótce, przecież on wkrótce ludzi oswobodzi. 
Chrystus się rodzi itd. 
I trzej królowie, i trzej królowie od wschodu przybyli I dary Panu, i dary Panu kosztowne złożyli. 
Chrystus się rodzi itd. 
Pójdźmy też i my, pójdźmy też i my przywitać Jezusa, 
Króla nad królmi, króla nad królmi uwielbić Chrystusa. 
Chrystus się rodzi itd. 
Bądźże pochwalon, bądźże pochwalon dziś nasz wieczny Panie, 
Któryś złożony, któryś złożony na zielonym sianie. 
Chrystus się rodzi itd. 
Bądź pozdrowiony, bądź pozdrowiony Boże nieskończony, 
Sławimy Ciebie, sławimy Ciebie Jezu niezmierzony. 
Chrystus się rodzi itd.
<|endoftext|>
Jeśli władną co nami błądzących gwiazd siły, 
Wierzę, że złośne niebem aspekty rządziły, 
Gdym napierwej obaczył tę twoję urodę, 
Dla której ja dobrą myśl stracił i swobodę. 
Me żałosne wzdychanie i oczy płaczliwe, 
Któreby ubłagały i jędze złośliwe, 
Bladość, trudnej miłości farbę przyzwoitą, 
Jawnie widzisz i żałość z frasunkiem okwitą. 
A wżdy, okrutna pani, ani łaskawego Słowa do mnie nie rzeczesz i cieszysz się z tego, 
Że ja dla ciebie ginę mękami srogiemi. 
Okrutniejszy nie żywie zwierz nad cie na ziemi! 
Wszytkę moję uprzejmość i posługi znaczne Uporczywie wzgardziło twe serce niebaczne. 
Lecz, jeśli jest na niebie co sprawiedliwości, 
Srogiej pomsty nie ujdziesz dla tej niewdzięczności. 
Ja swej krzywdy wzdychaniem i łzami smętnemi Mścić się będę, nie mszcząc się sposoby inszemi. 
Obacz moje cierpliwość: wolę zginąć w grobie, 
Niżliby co szkodziło z mej przyczyny tobie.
<|endoftext|>
Do doktora Fraszka a doktor to są dwie rzeczy przeciwne, Przeto u mnie, doktorze, twe żądanie dziwne, 
Że do mnie ślesz po tak daleko ktemu, Ja jednak dosyć czynię rozkazaniu twemu. 
Ty strzeż swojej powagi, nie baw się fraszkami, 
Ale mi je odeśli prędkimi nogami, 
A nie dziwuj się, że je tak drogo szacuję, 
Bo chocia przedsię w nich doktory czuję.
<|endoftext|>
W Tobie Panie ufałem zawsze, niechże nie będę zawstydzony na wieki, podług sprawiedliwości Twojej wybaw mię. 
A wybaw, miarkując sprawiedliwość z litością, dobry Panie, któryś chciał bóstwo Twoje z naturą ludzką pojednoczyć niesłychanym sposobem. 
Nakłoń ucha do supliki żebrzącego, a pospiesz się, abyś ratował w straszliwym momencie, od którego zawisła wieczność. 
Bądź mi Bogiem obrońcą przy skończeniu, któryś mi Bogiem stwórcą pierwszego początku mego. 
Teraz zwłaszcza, kiedy już ostatnia godzina na zegarku docieka, a nachylony wiek każe zjeżdżać z pola pielgrzymowania tego. 
Termin bez eksepcji, nieprzeskoczony salt, niezłomane prawo: że kto się rodzi, umierać musi. 
Za nic dostojność u śmierci, za nic świątobliwości, bo i owa para do raju wziętych, kiedyż tedyż z śmiercią się przywita. 
Różnią się majestaty od poddanych zwierzchnością, ale się śmiertelnością równają, a wielkich prałatów dostojeństwa, taż co i podłych kmiotków, libityna kosi. 
Wala się w popiele siermięga, a tamże i purpurę widzę, w tysiącu lat Matuzala, we trzydziestu Aleksandra do grobu niosą. 
Czy tedy prędzej czy później wywiedziesz mię z więzienia tego, wybawco mój, stawiam się przed Tobą, i nie bawiąc odpowiadam: Awom ja jest. 
W ręce Twoje, 
Panie, polecam ducha mego. 
Ty, któryś mię stworzył, święty mocny, 
Tyś mię i odkupił, 
Panie Boże prawdy. 
Wejrzyj, 
Ojcze dobrotliwy, na Syna Twego, który dla mnie cierpi, obejrzyj się, 
Synu przedwieczny, na rany Twoje, okrutnie dla człowieka zadane. 
Wyrwij duszę wierną od zasłużonego nieprawością dekretu, i nie daj charakterem chrztu świętego naznaczonemu, aby mając na sobie znamię Twoje, miał kiedy szwankować. 
Tę tedy jedynaczkę duszę moję na ręce Twoje boskie daję, oddaję i rezygnuję, którym miał od Ciebie datek, ten wracam dawcy szczodrobliwemu. 
Uczyńże z nią według woli Twojej świętej i obróć ją, jako chcesz, według upodobania Twego. 
Padnieli kostka dobrze, niepojętemu miłosierdziu Twemu przypiszę, uchybili czego broń Boże niedoścignionej sprawiedliwości Twojej, przyznawać będę. 
Ale przebieram miarkę w nadziei, którym ją przebrał w niezbożności, kiedy uważam, że Ty mnie sądzić będziesz, któryś się dla mnie wcielił i ucierpiał. 
Ufam mocno, że się nie będziesz tak zapatrował na sprawiedliwość przeciwko winnemu, żebyś respektować nie miał na politowanie nad mizerakiem ułomnym. 
Ani będziesz pozwalał słusznemu gniewowi przy sprawiedliwości, żebyś nie miał pamiętać na łaskawość Twą, któryś jest źródłem dobroci. 
Bom ci w Tobie ufał Panie, niechże się weselę i raduję w miłosierdziu Twojem. 
Druga część, z którejm złożony, ciało, więzienie duszy, masz zgniłości instrument grzechu i ceber plugastwa. 
To ponieważ z ziemi poszło, ziemi je oddają, niechajże się skazitelna materia rozsypie w proch, pierwszego początku swego istotę. 
Ale żeś Panie tęż siermięgę człowieczeństwa na się przyjąć raczył, ufam że i ta powstanie nieskazitelna, i będę widział w ciele mojem Zbawiciela mego, widzeniem błogosławionych. 
Majętnostka i jakiekolwiek zbiory, cacko dziecinne i połyskujące się nic, jakoby mi były przeszkodą do Boga, tak się i teraz ledwie dla mnie na koszulę zdobyły. 
Rodzina i przyjaciele precz ode mnie umykają, ale zdarz im Panie, żeby się szczerze i od świata umknąwszy, do Ciebie się obrócili. 
Ale ja w tę drogę wszelkiego ciała idąc, czekam rychłoli mi ten dzień pożądany zaświeci, który żadnego nie zna zachodu. 
Do tej się światłości przez nadzieję i wiarę biorę, a z miłości po tysiąckroć śpiewam: W ręce Twoje Panie polecam ducha mego. 
Chwała Ojcu i Synowi, i Duchowi Świętemu, jako była na początku, tak i teraz, i zawsze, i na wieki wieków, .
<|endoftext|>
O miłości Próżno uciec, próżno się przed miłością schronić, 
Bo jako lotny nie ma pieszego dogonić?
<|endoftext|>
Do Stanisława Kto pija do północy, bracie Stanisławie, 
Jeśli jest czas do niego, może się nieprawie Człowiek pytać, boby on swój wczas umiłował, 
Pewnie by się raniej kładł ani tak wiłował.
<|endoftext|>
Nie wierz Fortunie, co siedzisz wysoko, Miej na poślednie koła pilne oko: 
Bo to niestała pani z przyrodzenia, 
Często więc rada sprawy swe odmienia. 
Nie dufaj w złoto i w żadne pokłady, 
Każdej godziny obawiaj sie zdrady: 
Fortuna co da, to zasię wziąć może, 
A u niej żadna dawność nie pomoże. 
A ci, co z tobą teraz przestawają, 
Twej sie fortunie, nie tobie kłaniają, Skoro ta zniknie, tył każdy podawa, 
Jako cień, kiedy słońca mu nie zstawa. 
Lecz jako sama oczy zasłoniła, 
Tak swym pochlebstwem ludzi pobłaźniła, 
Że drugi wysszej nosa gębę nosi, 
A wszystki insze oczyma przenosi. 
Ty pomni, że twój skarb u Szczęścia w mocy, 
A tak sie staraj o takiej pomocy, 
Aby wżdy z tobą twego co zostało, 
Jesli zaś będzie Szczęście swego chciało. 
Cnota skarb wieczny, cnota klenot drogi, Tegoć nie wydrze nieprzyjaciel srogi, 
Nie spali ogień, nie zabierze woda, Nad wszystkim inszym panuje Przygoda.
<|endoftext|>
Nie dziw, żeć głowa, 
Baltazarze, chora, Siedziałeś wedle głupiego doktora.
<|endoftext|>
Żaden ociec podobno barziej nie miłował Dziecięcia, żaden barziej nad mię nie żałował. 
A też ledwie sie kiedy dziecię urodziło, 
Co by łaski rodziców swych tak godne było: 
Ochędożne, posłuszne, karne, niepieszczone, 
Śpiewać, mówić, rymować, jako co uczone, Każdego ukłon trafić, wyrazić postawę, 
Obyczaje panieńskie umieć i zabawę. 
Roztropne, obyczajne, ludzkie, nierzewniwe, 
Dobrowolne, układny, skromne i wstydliwe. 
Nigdy ona po ranu karmie nie wspomniała, 
Aż pierwej Bogu swoje modlitwy oddała. 
Nie poszła spać, aż pierwej matkę pozdrowiła I zdrowie rodziców swych Bogu poruczyła. 
Zawżdy przeciwko ojcu wszytki przebyć progi, 
Zawżdy sie uradować i przywitać z drogi. 
Każdej roboty pomóc, do każdej posługi Uprzedzić było wszytki rodziców swych sługi. 
A to w tak małym wieku sobie poczynała, 
Że więcej nad trzydzieści miesięcy nie miała. 
Tak wiele cnót jej młodość i takich dzielności Nie mogła znieść: upadła od swejże bujności, 
Żniwa nie doczekawszy. 
Kłosie mój jedyny Jeszcześ mi sie był nie zstał, a ja twej godziny Nie czekając, znowu cię w smutną ziemię sieję, 
Ale pospołu z tobą grzebę i nadzieję, 
Bo już nigdy nie wznidziesz ani przed mojema Wiekom wiecznie zakwitniesz smutnemi oczema.
<|endoftext|>
O miłości Kto naprzód począł Miłość dziecięciem malować, 
Może mu się zaprawdę każdy podziwować, Ten widział, że to ludzie bez rozumu prawie, 
A wielkie dobra tracą przy tej głupiej sprawie. 
Tenże nie darmo przydał do ramienia pierze, 
Bo tam częsta odmiana, to gniew, to przymierze. 
Strzały znaczą, że nagle człowieka ugodzi, 
A z onej rany żaden zdrowo nie odchodzi. 
We mnie strzały mieszkają i ten bożek mały, 
Ale mu pewnie wszytki pióra wypadały, 
Bo się nie da wypłoszyć nigdziej z serca mego Ani mi odpoczynku pozwoli żadnego. 
Co za rozkosz masz mieszkać w suchych kościach moich? 
Żaby już nie czas przenieść gdzie indziej strzał swoich? 
Lepiej swej mocy na tych nieukach skosztujesz, 
Bo już nie mnie, ale mój tylko cień frasujesz, 
Który jeśli zatracisz, kto tak śpiewać będzie? 
Z moich tych prostych rymów jesteś sławnym wszędzie, 
Które rumianej twarzy i oka czarnego Nie zamilczą u paniej, i chodu snadnego.
<|endoftext|>
Z żalem i z płaczem, acz za twe nie stoi, 
Mój dobry Kosie, towarzysze twoi W ten grób twe ciało umarłe włożyli, 
Którzy weseli wczora z tobą byli. 
Śmierć za człowiekiem na wszelki czas chodzi, Niech zdrowie, niech nas młodość nie uwodzi, 
Bo ani wzwiemy, kiedy wsiadać każą, 
A tam ani płacz, ani dary ważą.
<|endoftext|>
Kiedyście się tych pomiarów tak dobrze uczyli, 
Że wiecie, ilekroć koło obróci się w mili, 
Zgadnicież mi, wiele razów, niż jeden raz minie, 
Magdalena pod namiotem żywym duszą kinie.
<|endoftext|>
Dobrodziejstwa boskie nad koroną polską wylicza Słuchaj pilnie, ludu mój, i nakłoń ze wszystkiego serca uszu na wyrozumienie powieści tej. 
Przywiodę na pamięć dawne dni dzieciństwa twego, a opowiem ci pierwszą szczupłość, w którejś był, z żywota matki twojej wyszedłszy. 
Coć musieli ojcowie twoi oznajmić, i dawni latopisowie w dziejach narodu twego zostawili, toć i ja przypomnię, abyś miał co do wiadomości podawać późnym wnuczętom. 
Początek gniazda twego Polaku, na faryjskich polach w Dalmacji, a od dawnych niegdy Słowaków masz uczestnictwo języka i spółeczność krwi rodowitej. 
Onić to Sławonowie w historiach sławni, przodkami twemi, którzy od Imanu góry aż po septemtrion rozpostarszy proporce, całą Europę swoją liczyli osadą. 
A bystry Dunaj na paiżach przepłynąwszy, mocno się z rzymskiemi pułkami ucierali, złotej broniąc wolności. 
Z nich Bóg wyprowadził Lecha i Czecha, i osadził niemi te knieje, które przedtem osiadali ludzie z jaszczurzemi oczyma. 
Starszy od Elbu otrzymał przestronne dzierżawy, Lech, po Odrę oddzielony, wziął sarmackie pola, od których trwa imię polskie dobrze sąsiadom znajome. 
I podniósł sławę narodu swego, rozprzestrzeniając mieczem państwo i wypierając niezgodne Teutony. 
I stali się oba mnogiego ludu książęty, i głowami, które miały być w potomkach koronowane. 
Ale że ich prawda ewangelii nie doszła, dla tego u potomności w niepamięci zagrzebieni zostają. 
Jednak kocha Pan i w niewiernych cnotę, i nagradza w potomstwie dobre uczynki, które znajomość wiary poprzedziły. 
Wskrzesił z nasienia ich Mieczysława, któremu, z urodzenia ślepemu, przyjęta wiara doskonały wzrok przywróciła. 
Gdzie uwagi godne wszechmocności dzieło, że w nawróceniu Polski pierwszym niewiasta apostołem. 
Z przyjęciem wiary zaraz i przybysz honorów, gdy Bolesław I koroną królewską uczczony, z przedniejszemi monarchami świata w jednym szeregu chodzi. 
A tu już bierze się gorliwie za głowicę miecza Polak, przy czytaniu ewangelii, aby świadczył, że umierać dla wiary gotów, którą nad zdrowie kocha. 
Już miasto trąby i krzykliwej surmy śpiewają nasi Bogarodzica za larmo do boju, a krzyżem chorągwie znacząc, z tym znakiem gromią szczęśliwie nieprzyjacioły. 
Ulega im jedynowładzca ruski, a Kijów przestrzeństwa swego w objazd siedm mil rachując, poszedł na łup Śmiałemu. 
Dałby to był Bóg, aby tylko na nieprzyjacioły śmiały był, ale gdy się i na pasterza zdziczała owca rzuca, słusznie koronę traci. 
Bo nie pokładał w Bogu nadziei, ale w broni i męstwie, zapomniawszy, że któremi się państwa wszczynają sposobami, takiemiż i mocnieją. 
Prawą wiarą powstała Polska, a uszanowanie kościoła uczyniło jej znaczną między narody reputacją. 
I tak pozbyliśmy pasterza na ziemi, ale dostaliśmy patrona w niebie, a bez korony nie tak pyszni Polacy, snadniej przez pokorę Boga ubłagali. 
Bo to w Krzywoustym nagrodził, pięcidziesiąt i kilku potrzeb zwycięzcy, nad którego nie miała Polska pana bitniejszego. 
On utarł rogów wiarołomnej Roksolanii, i dobrze się dał w znaki na Psiem Polu knechtom niemieckim. 
Wysłał ściegna znakami zwycięstw, gdzie się tylko obrócił, i odnowił ślady pradziada poniekąd zapomniane. 
I ciągnęła się nieprzerwanem pasmem z lędźwi jego potomność, od kołodzieja Piasta do Kazimierza Wielkiego przez długie wieki królująca. 
Ale i ten był nie we wszem prawy Bogu, kiedy napomnienie lekce ważąc kościelne, napominającego kazał do rzeki wrzucić kapłana. 
A tak który zapomniał dobrodziejstw boskich w szczęściu obfitując, zapomniał go też Bóg w potomstwie, które się marnie obróciło. 
I przyszliśmy pod panowanie obcych, jako skoro się Piastowego koła obrót odprawił. 
Wziął koronę i z wiarą Jagiełło, woleliśmy poddać się w obcą rękę, żeby tylko przyczynić poddaństwa Chrystusowi. 
Godna wiecznej pamięci Jadwigo, pani nasza, która jako Dąbrówka Polsce, takeś i ty apostołowała Litwie. 
Widzieć było pogańskich ludzi tłumy do chrztu się cisnących, którym król i pobożna królowa i j. w. senat kmotrami zostają. 
A zatem pobłogosławił Bóg pieczołowanie o winnicy swojej, że za zjednoczeniem duchownem, zjednoczyły się oba narody związkiem politycznym. 
I mamy z głównych niegdy przeciwników przyjacioły, jako latoróśl w pniak wolności przez wiarę wszczepiona. 
Potem nasienie dobrego pana rządziło Polską do siódmego następcy, na którym żałosny klimakteryk niepłodności, pochodnią świętych cnót domu Jagiełłowskiego zgasił. 
Po zejściu ich krótkie z liliami pieszczoty, ile ten kwiat nierad statkuje, więcej ucieszyły trofea Stefanowe, kiedy by jeno jako waleczne, tak i trwalsze być mogły. 
Następuje zamorski snopek, snopek ziarna pełny, przy nadziei, że tem nasieniem niwy nasze posiane, miały przynosić plenne Polakom żniwo. 
Jakoż udała się pierwsza siejba męstwa Zygmuntowego, udała i potem, gdy pięknej sławy zielonością umaiły tron nasz dzieła Władysławowe. 
Ale prędko wysieleło się zboże, i wykruszyło z kłosa ziarno, gdy z królewskiej diademy wypadł kosztowny kamień, a potem i sama korona z głowy naszej zrzucona. 
Zaraz się nagle zaćmiło słońce estymy Polski, i ona uwielmożona tak wielu narodów pani, grubą się odziała żałobą. 
I stękać poczęła stękaniem rodzącej, żal jej przenikał niebo, tem cięższy, gdy uważa, że od własnych chłopów znieważona. 
Cóż prze Bóg zawiniła, że tak sromotną odnosi plagę? 
Sekret samemu niebu wiadomy, ile są skryte sądy pańskie. 
Wyniesiona w sławę, wytuczona dostatki, obfitością wszelaką nabrzmiała, potrzebowała zbytnich humorów ujęcia. 
Gdyśmy zaś do Boga w tych paroksyzmach się obrócili, nie tylko miłościwie nas wysłuchał, ale też nieodwłocznie stał się pomocnikiem naszym. 
Przez wojnę ukarał, przez wojnę pocieszył, kiedyśmy wszystkich nieprzyjaciół startych przed sobą widzieli, albo którzy wojowali, nas o przymierze prosili. 
On sprawuje i teraz, że bliskich ognia nie ugara ogień, a pod mieczem pogańskim rolą naszą sprawujem, jak w najgłębszym pokoju. 
Uważajże czuło i rozpamiętywaj Polaku, skąd cię to potyka, a wierz mi, że stateczność w wierze i uszanowanie kościoła, teć z nieba jedna fawory. 
Statkuj i dalej, wszystkę nadzieję pokładając w Panu, a On mocen jest jako zawsze podźwignąć Cię w uszczupleniu teraźniejszem. 
Chwała Ojcu i Synowi, i Duchowi świętemu etc.
<|endoftext|>
Słońce pali, a ziemia idzie w popiół prawie, 
Świata nie znać w kurzawie, Rzeki dnem uciekają, 
A zagorzałe zioła dżdża z nieba wołają. 
Dzieci, z flaszą do studniej, a stół w cień lipowy, 
Gdzie gospodarskiej głowy Od gorącego lata Broni list, za wsadzenie przyjęmna zapłata. 
Lutni moja, ty ze mną, bo twe wdzięczne strony Cieszą umysł trapiony, 
A troski nieuspione Prędkim wiatrom podają za Morze Czerwone.
<|endoftext|>
Folgujmy paniom nie sobie, ma rada, Miłujmy wiernie nie jest w nich przysada. 
Godności trzeba nie za nic tu cnota, 
Miłości pragną nie pragną tu złota. 
Miłują z serca nie patrzają zdrady, 
Pilnują prawdy nie kłamają rady. 
Wiarę uprzejmą nie dar sobie ważą, 
W miarę nie nazbyt ciągnąć rzemień każą. 
Wiecznie wam służę nie służę na chwilę, 
Bezpiecznie wierzcie nierad ja omylę.
<|endoftext|>
Nieszczesne ochędóstwo, żałosne ubiory Mojej namilszej cory, 
Po co me smutne oczy za sobą ciągniecie? 
Żalu mi przydajecie. 
Już ona członeczków swych wami nie odzieje, 
Nie masz, nie masz nadzieje. 
Ujął ją sen żelazny, twardy, nieprzespany. 
Już letniczek pisany I uploteczki wniwecz, i paski złocone - Matczyne dary płone. 
Nie do takiej łóżnice, moja dziewko droga, 
Miała cię mać uboga Doprowadzić, nie takąć dać obiecowała Wyprawę, jakąć dała. 
Giezłeczkoć tylko dała a lichą tkaneczkę, 
Ociec ziemie bryłeczkę W główki włożył. 
Niestetyż, i posag i ona W jednej skrzynce zamkniona.
<|endoftext|>
Bógżeć zapłać, 
Jędrzeju, żeś mię dziś upoił, 
Boś we mnie niepotrzebne troski upokoił, 
Które mi serce gryzły, jako to być musi, 
Gdy człowieka niewdzięczność opętana dusi. 
Wiem dobrze, że niedługo ze mną tej rozkoszy, 
Bo to wszytko po chwili trzeźwią myśl rozpłoszy, 
Ale witaj mi ta noc wolna od frasunku! 
Któż wiedział, by tak wiele należało w trunku?
<|endoftext|>
Na tenże To jest on brzeg szczęśliwy, gdzie na czasy wieczne Litwa i Polska mają sejmy mieć społeczne. 
A ten, który to wielkim swym staraniem sprawił, 
Aby już więc żadnego wstrętu nie zostawił, 
Wisłę, która nie zawżdy przewoźnika słucha, 
Mostem spętał, bród wielki, ale droga sucha.
<|endoftext|>
Jako wszytki narody Rzymowi służyły, 
Póki mu dostawało i szczęścia, i siły, 
Także też, skoro mu się powinęła noga, 
Ze wszytkiego nań świata uderzyła trwoga. 
Fortunniejszy był język, bo ten i dziś miły: 
Tak zawżdy trwalszy owoc dowcipu niż siły.
<|endoftext|>
Gniewam się na te pieszczone ziemiany, 
Co piwu radzi szukają przygany. 
Nie pij, aż ci się pierwej będzie chciało, 
Tedyć się każde dobrym będzie zdało.
<|endoftext|>
Polski hymn państwowy od roku Jeszcze Polska nie zginęła, 
Kiedy my żyjemy. 
Co obca przemoc wzięła, 
Szablą odbierzemy. 
Marsz, marsz Dąbrowski, 
Z ziemi włoskiej do Polski. 
Za twoim przewodem Złączym się z narodem. 
Przejdziem Wisłę, przejdziem Wartę, 
Będziem Polakami. 
Dał przykład Bonaparte, 
Jak zwyciężać mamy. 
Marsz, marsz itd. 
Jak Czarniecki do Poznania Po szwedzkim zaborze, 
Dla ojczyzny ratowania Wrócim się przez morze. 
Marsz, marsz itd. 
Już tam ojciec do swej Basi Mówi zapłakany: 
Słuchaj jeno, pono nasi Biją w tarabany. 
Marsz, marsz itd.
<|endoftext|>
Prze zdrowie gospodarz pije, 
Wstawaj, gościu! 
A prze czyje? 
Prze królewskie. 
Powstawajmy I także ją wypijajmy! 
Prze królowej. Wstać się godzi I wypić, ta za tą chodzi. 
Prze królewny. Już ja stoję! 
A podaj co rychlej moje! 
Prze biskupie. Powstawajmy Albo raczej nie siadajmy! 
Ta prze zdrowie marszałkowe. Owa, gościu, wstań na nowe! 
Ta prze hrabie. Wstańmy tedy! 
Odpoczniemże nogom kiedy? 
Gospodarz ma w ręku czaszę, 
My wiedzmy powinność nasze! 
Chłopię, wymkni ławkę moje, 
Już ja tak obiad przestoję.
<|endoftext|>
Prośba o dobrego pana podczas interregnum Panie, któż osiędzie tron w przybytku Twoim? 
I kto namiestnikiem naznaczony, aby potężną ręką uprzątał dolegliwości nasze? 
Albowiem wybiła górę mizeria Polski, od drapieżnych uciśniony a górnolotny orzeł wypierzywszy się, jest jako jedno gołąbie porzucone od matki. 
Zginęły ozdoby sławnej niegdy Sarmacji, a żelazne na pograniczach słupy w Elbie i w Dnieprze postanowione przepadły. 
Niedawno od Czarnego Morza aż do Bałtyckiego oceanu ciągnęły się wzdłuż okolice nasze, a od Krępaku i węgierskich Alpes wszerz, aż w mroźne zachodziło Tryjony. 
Teraz spustoszały jedne, drugie zawojowane kraje, a my we środek zamknieni, kurczymy się jak skóra od ognia albo krew zbiegająca się ku sercu. 
Któż wróci przeszłych zwycięstw ozdoby? 
Kto odnowi złote lata pokoju, cnotą i szczęściem kwitnące? 
Słaba nadzieja, abyśmy w dawnej porze widzieli ojczyznę naszą, stojącą po prawicy królewskiej, odzianą rozmaitością, rozmaitością zwycięstw, przez wydartych krajów odwetowanie, dalej, na cudze nie chciwą, kiedy swoje spełna. 
Ty o Boże nasz w to potrafić umiesz, który sam jako królestwa zakładasz, tak im i rządce podajesz. 
Opatrzność Twoja, 
Panie, stanowi przełożonych, bez której nie tylko ten świat stać nie może, ale też i włos z głowy ludzkiej nie spadnie. 
Zna ją oracz, gdy posiewa rolą nasieniem, zna i pasterz, od niej sam i z trzodą strzeżony. 
Ta zaprawdę sama narodom króle podaje, 
Ta poddane przeciwko panom w posłuszeństwie trzyma. 
Jako zegar w ręce nakręcającego czas pomierza, tak wola boska wszystkiem dysponuje, zostawiwszy wolną wolę człowiekowi. 
Zaczem my dobrego rządcę wyglądamy z nieba, od Ciebie, 
Boże nasz, któryś jest opiekalnikiem ludu twego. 
Fortunni monarchowie, którzy za ordynansem Jehowy trony osiadacie, a namiestnikami bywszy, pomnijcie się być ludźmi, i dla ludzi wywyższonymi. 
Wydaszże i teraz Panie upodobanego Tobie, a potrzebnego króla, a pożądanym zgodnej elekcji skutkiem, ukoronuj oczekiwania nasze. 
Teraz zwłaszcza, gdy snopek umknął się z pola polskiego, nagródź Panie znakiem zbawiennym, żeby był nieprzyjaciołom krzyża twojego strasznym. 
Choć bogactw krezusowych, ani pokładów Midy w posagu nie przyniesie: dość, aby żył w zakonie Twoim bogobojny, a w czynieniu sprawiedliwości czuły. 
Wspomnijże, 
Panie, na Polskę i jej w wierze Twojej stateczności, której nieporuszenie dotrzymała, jak obfitując w szczęściu, tak uciśniona w przygodach. 
A my, owce pastwiska Twego, będziem Cię wielbić, o oko niezmrużone nad nami! 
I opatrzności Twojej za dobrego pasterza dziękować nie przestaniem na wieki. 
Chwała Ojcu i Synowi i Duchowi świętemu. 
Jako była na początku, tak i teraz, i zawsze, i na wieki wieków. .
<|endoftext|>
Dokąd się, moja lutni, napierasz skwapliwie? 
Chcesz na świat i drukarskiej chciałabyś oliwie Podać w nielutościwe swoje plotki prasy, 
Wzgardziwszy słodkie mego kabinetu wczasy? 
Ach, nie wiesz, czego–ć się chce! 
Różne w ludziach smaki, 
I ciebie potka wilkum pewnie niejednaki. 
Nie trzeba dymem śmierdzieć, kto się chce do dworu Udać, jeszcześ ty godna kuchennego szoru: 
Jeden, co lepiej pisze, znajdzie w tobie siła, 
Co by cierpliwsza głowa jeszcze przekreśliła, Drugi z zazdrości, która średnie mózgi żywi, 
W oczy pochwali, ale z tyłu gębę skrzywi, Inszy, choć z hipokreńskiej nie pił nigdy bani, 
Żeby się coś zdał, czego nie umie, pogani. 
Tak, coś ją w ciszy miała, utracisz powagę I pójdziesz za sukienkę korzeniu na wagę Albo cię, ważąc konfekt, podściele na szali Aptekarz i Szot tobą tabakę podpali, 
Albo kiedy krystera czyści brzuch zawarty, 
Coraz, co krok do stolca, jednej zbędziesz karty. 
Ale ty przecie prosisz łaskawej odprawy, 
Tak ci się moje przykrzą kreski i poprawy, 
I co go doznać możesz, nie poważasz sromu, Idź tedy ale lepiej było siedzieć w domu.
<|endoftext|>
Każdy się, mówi polska przypowieść, oszuka, 
Kto, mając drogę w oczach, ścieżki sobie szuka I abo jej we dwoje przyczyni, chcąc skrócić, 
Abo musi zaszedszy nie tam, gdzie chciał wrócić, Musi często ze strachem nocować w pół boru, 
Puściwszy się bitego swym domysłem toru: 
Przyznają doświadczywszy, dla tego ostrożni, 
Trafi li się drugi raz wędrować, podróżni. 
Niejednemu się da znać posztarzowi ścieżka, 
Kiedy, puściwszy drogę, terminu omieszka. 
Przeto królewską drogą gościniec swą mową Uprzywilejowany łacinnicy zową. 
Leda hultaj, leda drab, kędy się mu nada, 
Czego wolne gościńce, na ścieżkach zasiada.
<|endoftext|>
O nietrwałej miłości rzeczy świata tego I nie miłować ciężko, i miłować Nędzna pociecha, gdy żądzą zwiedzione Myśli cukrują nazbyt rzeczy one, 
Które i mienić, i muszą się psować. 
Komu tak będzie dostatkiem smakować Złoto, sceptr, sława, rozkosz i stworzone Piękne oblicze, by tym nasycone I mógł mieć serce, i trwóg się warować? 
Miłość jest własny bieg bycia naszego, Ale z żywiołów utworzone ciało, 
To chwaląc, co zna początku równego, 
Zawodzi duszę, której wszystko mało, 
Gdy ciebie, wiecznej i prawej piękności, 
Samej nie widzi, celu swej miłości.
<|endoftext|>
Tu syta wieku leży Rózyna, Lecz tylko wieku, ale nie wina, 
Nie stoi o mszą ani o dzwony, 
Wolałaby dzban piwa zielony.
<|endoftext|>
Do Jósta Wiesz, coś mi winien, miejże się do taszki, 
Bo cię wnet włożę, 
Jóstcie, między fraszki!
<|endoftext|>
Ani w młodej rozkoszy, ani w starej widzę, Owej prosto żałuję, a tej się zaś wstydzę. 
Złe niedoszłe, ale też złe przestałe grona, 
Nalepsze, gdy doźrzeją, także też i żona.
<|endoftext|>
Gość napisał na murze, że coś paniej czynił, Drugi, źle wyczytawszy, jako złego winił: „Otóż widzisz powiada czyńże dobrze komu, 
A to tu drugi snąć bił gospodynią w domu.” A sługa stojąc za nim: „Przypatrzcie się, panie! 
Widzi mi się, że swad zbił stoi tam na ścianie.”
<|endoftext|>
Nie tyś to, o Zofija, nie ty na mą wiarę, 
Której ja przed siedmią lat pomnie w sercu miarę! 
Ono była nadobna, ono wdzięczna była, A wszytko jej przystało, cokolwiek czyniła. 
Jej żart każdy był trefny, a gdy co kazała, 
Zawżdy wielką powolność po każdym poznała. 
Ciebie nie wiem, jako zwać: co poczniesz, nie grzeczy, 
Postawa szalonego, głos ledwe człowieczy, Żartom nikt się nie śmieje, na gniew nic nie dbają, 
A jeśli słowo rzeczesz, jeszczeć i nałają. 
Na koniec krom imienia nie masz nic dawnego, Bierzmuj się, proście, prze Bóg, a zbądź już i tego! 
O lata zazdrościwe, wszytko precz niesiecie, Zofija nie Zofiją, kiedy wy przypniecie.
<|endoftext|>
O tymże Wczora pił z nami, a dziś go chowamy, Ani wiem, czemu tak hardzie stąpamy? 
Śmierć nie zna złota i drogiej purpury, 
Mknie po jednemu jako z kojca kury.
<|endoftext|>
Do Stanisława Co mi Sybilla prorokuje ninie? „Źle trzem powiada o jednej pierzynie.” Znać, 
Stanisławie, że się ta pieśń była Mym towarzyszom dobrze w głowę wbiła. 
Bom ja sam jeden został z tej drużyny, 
Co pociągali na się tej pierzyny. 
Oni już tylko legają po parze, 
Ja przedsię ziębnę samotrzeć do zarze.
<|endoftext|>
Tu Stanisław Zaklika położył swe kości, 
Nie tylko z przodków swoich, lecz i z swej dzielności Dobrze znaczny, bo w krajach postronnych strawiwszy Młodość swoje i królom, panom swym, służywszy, 
Ostatek wieku swego Pospolitej Rzeczy Oddał, której, swych utrat nie mając na pieczy, 
Darmo zawżdy rad służył, bo jako nagrody Od tej, od której wszytko, chcieć za swoje szkody? 
Cnota na ćci ma dosyć, tą Zaklika słynie, 
Wszytko insze jako dym albo mgła przeminie.
<|endoftext|>
Do Pawła Pawle, rzecz pewna, u twego sąsiada Możesz długiego nie czekać obiada, 
Bo w mej komorze szczera pajęczyna, 
W piwnicy także coś na schyłku wina. 
Ale chleb według przypowieści z solą Każę położyć prze cię z dobrą wolą. 
Muzyka Muzyka będzie, pieśni też dostanie, 
A ktemu płacić nie potrzeba za nie, 
Bo się tu ten żmij rodzi tak okwito, 
Lepiej daleko niż jęczmień, niż żyto. 
Przeto siądź za stół, mój dobry sąsiedzie, 
Boś dawno bywał przy takiej biesiedzie, 
Gdzie śmiechu więcej niż potraw dawają: 
Ale poetom wszytko przepuszczają.
<|endoftext|>
O fraszkach Komu sto fraszek zda się przeczyść mało, 
Ten siła złego wytrwać może cało.
<|endoftext|>
Ciężko, kto nie miłuje, ciężko, kto miłuje, 
Naciężej, kto miłując łaski nie zyskuje. 
Zacność w miłości za nic, fraszka obyczaje, 
Na tego tam naraczej patrzają, kto daje. 
Bodaj zdechł, kto się naprzód złota rozmiłował, 
Ten wszytek świat swoim złym przykładem popsował. 
Stąd walki, stąd morderstwa, a co jeszcze więcej, 
Nas, chude, co miłujem, to gubi napręcej.
<|endoftext|>
Na wstępny bój wójsk chrześciańskich z Turczynem Niech powstanie Bóg, a rozproszą się nieprzyjaciele Jego, niech uciekają przed Nim, którzy Go nienawidzą. 
Jako silny wiatr piaski rozwiewa albo jako wosk od ognia topnieje, tak niechaj się wniwecz obrócą przeciwnicy Izraela prawowiernego. 
Tak ci, co krew jego w nienawiści mają, jako i którzy dobrego prowadzenia braci swojej zazdroszczą. 
Których zjadła nienawiść suszy, żeby woleli widzieć przeważających poganów niż wiernego ludu tryumfy. 
Ale nie ucieszy się obłuda, ani się powiedzie prezumcji, która jako pierwszego nie cierpi, tak ani równego mieć nie chce. 
A wyprawnego serca śpiewajcie psalm Bogu, i między alarmem rycerskim dajcie chwałę temu, który wstąpił na zachód, a Pan jest Imię jego. 
Radujcie się wierni, mając Boga, sierót ojca i łaskawego sędziego wdów, trwożącego nieprzyjaciół i konfundującego zazdrosnych. 
Gotowy jest Pan złamać łuk bisurmański i pokruszyć potęgę jego, i powrzucać w ogień armaty znamieniem miesiąca piętnowane. 
On wywiedzie z ciężkiej niewoli jęczące więźnie: i zwiedzionym poturnakom da się obaczyć, którzy chrzest wodny, brzydką obrzeską zakrwawili. 
Teraz wychodź Panie przed ludem Twoim, tak jakoś niegdy był na puszczy Izraelowi przewodnikiem. 
Zatrząśnij okręgiem ziemi pod niemi, i strzałami piorunów uskrom harde dziewiesiły, którzy na wojnie wszystkę pokładają w szczęściu sprawiedliwość. 
Okurz ogniem gniewu Twojego naród wszeteczny, który ma za wspaniałe dzieło gaurom wiary nie dotrzymywać. 
O, jako piękna rzecz widzieć jednego kościoła lud pod znakiem krzyża zgodnie wojujący i patrzeć, że mieszkają jednych obyczajów bracia w domu pańskim. 
Jako arcychwalebna, sercem i ręką tłumić niewolniczej Agary plemię, które się dobrego Izraela krwi nigdy nasycić nie może. 
Patrz, jakie postępowanie chrześciańskich hufców do boju, postępowanie prawie samego Boga zgodę kochającego, i w zjednomyślności mającego upodobania. 
Lewą rękę w szyku rzesza Teutonów otrzymała, aby bliższa była serca Wiedeń ratować, uwalniając gniazdo orła dwugłownego. 
Po prawej stronie rozciągnął konny Sarmata ochotne pod białym orłem chorągwie, z któremi lekki wiatr igrając, w sam ich majdan pogański popędza. 
W najcelnych pułkach, stanął koronat szablą groźny, który jako mądrze berłem, tak mężnie w boju władnie żelazem. 
Więc że poganin szablą zawojował tak wiele prowincji chrześciańskiej, takowąż bronią trzeba było zawojowane odbierać. 
Godny piramid dla wiecznej pamiątki widoku, jako pierwszy na szańce Jan III zdrowie dla wiary niesie, w którego zdrowiu było zdrowie całej Europy. 
Przy nim i Beniamin młodziuchny w też tropy idzie, i mężnego ojca trybem, na obławy wojenne bark i niedoszłe pazury wprawuje. 
Znamienite potem książęta Alemanom swoim przodkowały, 
Sakson i Lotaryng, i stały w wierze Bawarczyk. 
Po drugiej stronie szli w sprawie hetmani polscy, okazali urodą, ale daleko więcej męstwem zaleceni: 
Jabłonowski z Sieniawskim. 
Na zejściu Briarens storęki siły swe dzieli, jednymi miasto oblężone trapi, drugimi wstępnym bojem chrześcianom pole daje. 
A jak dwie chmury zwarte grzmotami strasznemi ziemi grożą i pioruny strzelają, tak i tam całe hemisferium burzliwa wrzawa zamięsza. 
Teraz, 
Panie, posiłkuj mocą Twoją, niechaj z nami będzie, ukrzep ręce i przywiedź do skutku oczekiwania nasze. 
Pogrom zwierze trzcinne i rozpędź zgromadzenie byków między krowami, a parchowaty kozieł, rozczosnąwszy kopyto, niechaj dalej pozorem straszny nie będzie. 
Rozprósz naród, który się wojną tuczy, posyp solą łakomą pijawkę, co się chciwie krwi naszej opiła. 
Niech zagrzmi znowu w Egipcie wielowładna ręka Twoja, a zaraz Pers i Murzyn, i odległa China poda ręce swoje Bogu. 
Dziwny jest Bóg w mocy Swojej, 
Bóg izraelski, ten da moc i siłę ludowi swemu, niech będzie Bóg błogosławiony. 
Któremu w Trójcy świętej jedynemu cześć i chwała po wszystkie wieki wieków, .
<|endoftext|>
BOGURODZICA
Bogu rodzica dziewica, Bogiem sławiena Maryja,
U twego Syna Gospodzina matko zwolena, Maryja!
Zyszczy nam, spuści nam.
Kyrieleison.
Twego dziela Krzciciela, bożycze,
Usłysz głosy, napełń myśli człowiecze.
Słysz modlitwę, jąż nosimy,
A dać raczy, jegoż prosimy:
A na świecie zbożny pobyt,
Po żywocie rajski przebyt.
Kyrieleison.
Bogarodzica dziewica, Bogiem sławiona Maryja,
U twego syna Gospodzina matko zwolona, Maryja!
Zyszczy nam, spuści nam.
Kyrieleison.
Twego syna Krciciela zbożny czas,
Usłysz głosy, napełni myśli człowiecze.
Słysz modlitwę, jenże cie prosimy.
O o, dać raczy, jegoż prosimy:
Daj na świecie zbożny pobyt,
Po żywocie rajski przebyt.
Kyrieleison.
Narodził się nas dla syn boży,
W to wierzy, człowiecze zbożny,
Iż przez trud Bog swoj lud
Odjął diabłu strożą.
Przydał nam zdrowia wiecznego,
Starostę skował pkielnego,
Śmierć podjął, wspomionął
Człowieka pirwego.
Jenże trudy cirpiał bezmiernie,
Jeszczeć był nie przyśpiał zawiernie,
Aliż sam Bog zmartwychwstał.
Adamie, ty boży kmieciu,
Ty siedzisz u Boga w wiecu,
Donieś nas, swe dzieci,
Gdzież krolują anjeli.
Tam radość, tam miłość, tam widzenie tworca
Anjelskie bez końca,
Tuć się nam wzjawiło diable potępienie.
Ni śrzebrem, ni złotem nas diabłu odkupił,
Swą mocą zastąpił.
Ciebie dla, człowiecze, dał Bog przekłoć sobie
Bok, ręce, nodze obie,
Krew świętą swą z boku na zbawienie tobie.
Wierzże w to, człowiecze, iż Jesu Kryst prawy
Cirpiał za nas rany,
Swą świętą krew przelał za nas krześcijany.
O duszy o grzesznej sam Bog pieczą ima,
Diabłu ją odejma,
Gdzież to sam przebywa, tu ją k sobie przyjma.
Już nam czas godzina grzechow się kajaci,
Bogu chwałę daci,
Ze wszemi siłami Boga miłowaci.
Maryja dziewica, prosi syna twego,
Krola niebieskiego,
Aby nas uchował ode wszego złego.
Wszytcy święci proście,
Nas grzeszne wspomożcie,
Bysmy s wami byli,
Jesu Krysta chwalili.
Tegoż nas domieści, Jesu Chryste miły,
Bysmy z tobą byli,
Gdzie się nam radują już niebieskie siły.
Amen, amen, amen, amen, amen, amen,
Amen, tako Bog daj,
Bysmy poszli wszytcy w raj,
Gdzież krolują anjeli.
<|endoftext|>
Kto ma od Boga, żywie świętym równy, Nie tylko wytrwa gniew szczęścia surowy, 
Ale i łaską wzgardzić jest gotowy. 
Tysiąc przykładów! 
Ale dostateczny Słów moich świadek sam Fridrusz serdeczny, 
Który to sprawił, że sie mniej wstydamy Blizny, prze upór co nieszczęścia mamy. 
Na Sokal wojska gdy już płaczliwego Ostatek uwiódł od rąk okrutnego Pohańca, wolny, serce nielękliwe Odkrył, te słowa mówiąc pamiętliwe: „Farbę Bugowej, widziałem, krew wody Nasza zmieniła, prócz pohańskiej szkody. 
Skryły się pola pod zacnemi ciały, 
A mnie, niestetyż, kto w te zagnał wały? 
Bojaźń wyrodna w serce me nie wchodzi, 
Lecz, mogąc pomóc, żywiąc, umrzeć szkodzi, 
Choć miejsce wzywa, i dusza uczciwa Krwią, ciałem, zbroją, sławę kupić chciwa. 
Ale jeszcze trwa ten targ: otwórz bronę, 
Otwórz, już mię wstyd mur mieć za obronę, Niechaj przypłaci pohaniec zdradliwy, 
Że tył mój widział, gdym zbrojny i żywy”. 
To rzekszy, jako z działa śmiertelnego Kamień, płomienia gwałtem siarczystego Z hukiem wyparty, jako przez wiatr rzadki Leci przez ciała, dając im upadki: 
Tak mężny Fridrusz, gniewy ślachetnemi Zapalon, z zamku z krzyki rycerskiemi Wypadł i przeszedł zastęp niezliczony Swą i tatarską prawie krwią zjuszony. 
Tam zaś, by tygrys, gdy swe baczy dzieci Miedzy myśliwcy, choć tysiąc strzał leci, 
Wpada w pośrodek, nie o ratunk dbając, 
Ale o pomstę, szkodzi, i konając: 
Taki był on mąż. 
Widząc swój lud zbity, 
Drugi związany, aż go znamienity Duch ze krwią odbiegł. 
Padł. 
Krzyknął bezbożny Zastęp i więźnie. 
Lecz był okrzyk różny O cny rycerzu! nie tylko szczęśliwie Duch twój z wielkimi bohatyry żywie: 
I tu, dokąd Bug cichy wody swoje Niesie do Wisły, dotąd imię twoje Trwać będzie w ustach ludu rycerskiego. 
I rzecze człowiek serca wspaniałego: „Z lepszym ojczyzny szczęściem, wieczny Panie, 
Racz mi naznaczyć tak prędkie skonanie”.
<|endoftext|>
Nie chcę cię, 
Pietrze, do Włoch drugi raz prowadzić. 
Trafisz sam, a mnie też czas o sobie poradzić, 
Jeśli mi w rewerendzie czy lepiej w sajanie, 
Jeśli mieszkać przy dworze czy na swoim łanie? 
Ty będziesz w czas do tego, a dokądeś młody, 
Użyj świata za czasu i pięknej swobody! 
Co wadzi, póki lata nie zajdą leniwe, 
Widzieć szeroki Dunaj, widzieć Alpy krzywe Albo gdzie wpośrzód morza sławne miasto leży, 
Albo gdzie pod dawny mur bystry Tyber bieży. 
Dojedź i Partenopy, a ujźrzysz te lasy, 
Gdzie złotej rózgi szukał Eneasz przed czasy. 
Tamże i piekło będzie, i ogromna skała, 
Z której wieszcza Sybilla odpowiedź dawała. 
Jedź w dobry czas, abych cię zaś oglądał zdrowo, 
A donieś to mojemu Jędrzejowi słowo, 
Że dokąd go nie widzę, musi mię być teszno, 
A tak, łaskaw li na mię, niechaj bywa spieszno!
<|endoftext|>
Na lipę Przypatrz się, gościu, jako on list mój zielony Prędko uwiądł, a już mię przejźrzeć z każdej strony. 
Co, mnimasz, tej przygody nagłej za przyczyna? 
Ani to mrozów, ani wiatrów srogich wina, 
Lecz mię złego poety wirsze zaleciały, 
Tak iż mi tylko prze smród włosy spaść musiały.
<|endoftext|>
Do paniej Imię twe, pani, które rad mianuję, 
Najdziesz w mych rymiech często napisane, 
A kiedy będzie od ludzi czytane, 
Masz przed inszymi, jesli ja co czuję. 
Bych cię z drogiego marmoru postawił, 
Bych cię dał ulać i z szczerego złota Czego uroda i twa godna cnota, 
Jeszcze bych cię czci trwałej nie nabawił. 
I mauzolea, i egiptskie grody Ostatniej śmierci próżne być nie mogą, Albo je ogień, albo nagłe wody, 
Albo je lata zazdrościwe zmogą, Sława z dowcipu sama wiecznie stoi, 
Ta gwałtu nie zna, ta się lat nie boi.
<|endoftext|>
Kto mi dał skrzydła, kto mię odział pióry I tak wysoko postawił, że z góry Wszystek świat widzę, a sam, jako trzeba, 
Tykam sie nieba? 
To li jest ogień on nieugaszony Złotego słońca, które, nieskończony Bieg bieżąc, wrotne od początku świata Prowadzi lata? 
To li jest on krąg odmiennej światłości, 
Wódz gwiazd roźlicznych i sprawca żyzności? 
Słyszę głos wdzięczny, prze Bóg, a na jawi, 
Czy mię sen bawi? 
Tu, widzę, ani ciemne mgły dochodzą, 
Ani śnieg, ani zimne grady szkodzą, Wieczna pogoda, dzień na wszystki strony Trwa nieskończony. 
Godne pałace Twojej wielmożności, 
Panie, a jakiej cnota dostojności, 
Widzę na oko, bowiem wedle Ciebie Ma miejsce w niebie. 
Kto by cię nie znał, 
Lechu Słowianinie, 
Któryś napierwej zasiadł w tej krainie I opanował męstwem swoim mocne Brzegi północne? 
Kroka patrz, jako siedząc tak wysoko, 
Przedsię ku miastu swemu skłania oko, Wandę wydawa ubiór, bo z postawy Zda sie mąż prawy. 
Tu i fortelny Przemysł jest wniesiony, 
I ten, co dostał trefunkiem korony, 
Doźrzawszy zdrady, gdzie koń prędkonogi Biegł zawód drogi. 
Bóg fałszu nie chce, a jako miłuje Sprawiedliwego, 
Piast i dziś to czuje, 
Bo mieszka w niebie, a jego cne plemię Rządziło zięmię. 
Zemowit stoi wedla ojca prawie, 
Z drugimi równo: ty wysszej, 
Miecławie, 
Którego sprawą chrześcijański zakon Podan Polakom. 
Tuż po nim widzę mężne Bolesławy, 
Prze których dzielność i stateczne sprawy Polska szeroko swych granic pomknęła I serce wzięła. 
W tejże jest liczbie on zakonnik święty, 
Z cięniów klasztornych na królestwo wzięty. 
Są dwa Leszczkowie, jest król wzrostem mały, 
Ale mąż śmiały. 
Widzę Jagiełła i dwu Kazimierzu Dobrych tak w boju, jako i w przymierzu, Widzę i ciebie, gwiaździe równym prawie, 
Cny Władysławie. 
Tu też jest Olbracht, król serca wielkiego, Tuż z Aleksandrem Sygmunt, za którego Polska zakwitła, a po długim boju Wytchła w pokoju. 
Szlachetne dusze, które swej dzielności Macie zapłatę niebieskie radości, 
Życzcie ojczyźnie, aby wam rodziła Podobnych siła. 
A ten, co po was dziś państwo sprawuje, 
Niechaj fortunnie i zdrów panuje, A zwierzonego nie wzdawa opieku, 
Aż pełen wieku!
<|endoftext|>
Z wieczora na cześć księdza zaproszono, 
Ale mu na noc małpę przywiedziono. 
Trwała tam chwilę ta miła biesiada, 
Aż ksiądz zamieszkał i mszej, i obiada!
<|endoftext|>
Tegoż małżonce Anna z Piłce, dwu mężu zacnych pochowawszy I dwu synu jako dwu źrzenic opłakawszy, 
I z mężów kasztelanka, i z rodu, w tym grobie Leży, który za zdrowia gotowała sobie, Białagłowa uczciwa i serca wielkiego By u śmierci okrutnej było co ważnego!
<|endoftext|>
O piękna nocy nad zwyczaj tych czasów, 
Patrz na nas jasno wpośrzód tych tu lasów, 
Gdzie jako pszczoły wkoło swego pana Straż dzierżem niecąc ognie aż do rana. 
Bodaj szczęśliwie tę drogę odprawił I wszystko wedle myśli swojej sprawił Pan świętobliwy, któremu nie miała Polska w dobroci równia, jako wstała. 
I już ma być ten pohaniec srogi, 
Który niedawno padał pod nogi Kiedy Starodub, z gruntu wysadzony, 
Pod miecz okrutny lud wydał zwierzony? 
Albo gdy pycha nie mogła pokorze Wytrzymać stusu, a w głębokie morze Krwawy Niepr płynął miecąc na ostrowy Moskiewskie łupy i pobite głowy? 
Prze Bóg, tychżesmy ojców dzieci? czyli W tak krótkim wiekusmy sie wyrodzili? 
Święty pokoju, tę masz wadę w sobie, 
Że ludzie radzi zgnuśnieją przy tobie! 
Więcej ci śrebra i złota dziś mamy, 
Więcej półmisków na stoły dawamy, Co po tym? 
Kiedy siedziem jak na ledzie, 
A granic na nas lada kto ujedzie.
<|endoftext|>
Do paniej Co usty mówisz, byś w sercu myśliła, 
Barzo byś mię tym, pani, zniewoliła, Ale kiedy mię swym miłym mianujesz, 
Podobno dawnym zwyczajom folgujesz.
<|endoftext|>
Łaziebnicy a kurwy jednym kształtem żyją, 
W tejże wannie i złego, i dobrego myją.
<|endoftext|>
Bodaj ci złe dni! 
Nie chcesz mię miłować, 
Bych sie czuł, mógłci bych już podziękować. 
Biadaż mnie na cię, to mnie głowę psujesz, Inaczej nie wiem, jeno mię czarujesz. 
Przypatrując sie twej cudnej postawie, 
Drugi by przysiągł, iżeś mu już prawie. 
Biadaż mnie na cię, to mnie głowę psujesz, Inaczej nie wiem, jeno mię czarujesz. 
Nie obiecujesz, ani też odmawiasz, 
Jeno mię słowy próznemi zabawiasz. 
Biadaż mnie na cię, to mnie głowę psujesz, Inaczej nie wiem, jeno mię czarujesz. 
Wszytko sie boisz, ano nie masz kogo, 
Nie każdyć kąsa, co to patrza srogo. 
Biadaż mnie na cię, to mnie głowę psujesz, Inaczej nie wiem, jeno mię czarujesz. 
Mam z sobą więcej niż dosyć kłopota, 
A wszystko mi sie zda, że ciągnę kota. 
Biadaż mnie na cię, to mnie głowę psujesz, Inaczej nie wiem, jeno mię czarujesz. 
Nie karmże mię już tą nadzieją dalej, 
Raczej mi powiedz: Mój miły, nie szalej! Biadaż mnie na cię, to mnie głowę psujesz, Inaczej nie wiem, jeno mię czarujesz.
<|endoftext|>
Do Kachny Pewnie cię moje zwierciadło zawstydzi, 
Bo się w nim, 
Kachno, każdy szpetny widzi.
<|endoftext|>
Pośle papieski rzymskiego narodu, 
Uczysz nas drogi, a sam chybiasz brodu. 
Nawracaj lepiej niżli twój woźnica, 
Strzeż nas tam zawieźć, gdzie płacz i tesknica.
<|endoftext|>
Do miłości Matko skrzydlatych Miłości, 
Szafarko trosk i radości, 
Wsiądź na swój wóz uzłocony, 
Białym łabęciom zwierzony! 
Puść się z nieba w snadnym biegu, 
A staw się na wiślnym brzegu, 
Gdzie ku twej ćci ołtarz nowy Stawię swą ręką darnowy. 
Nie dam ci krwawej ofiary, 
Bo co mają srogie dary U boginiej dobrotliwej Czynić i światu życzliwej? 
Ale dam kadzidło wonne, 
Które kraje postronne Posyłają, dam i śliczne Zioła w swych barwach rozliczne. 
Masz fijołki, masz leliją. 
Masz majeran i szałwiją, 
Masz wdzięczny swój kwiat różany, 
To biały, a to rumiany. 
Tym cię błagam, o królowa Bogatego Cypru, owa Abo różne serca zgodzisz, 
Abo i mnie wyswobodzisz. 
Ale raczej nas oboje Wzów pod złote jarzmo swoje, W którym niechaj ci służywa, 
Póki ja i ona żywa. 
Przyzwól, o matko Miłości, 
Szafarko trosk i radości! 
Tak po świecie niechaj wszędzie Twoja władza wieczna będzie!
<|endoftext|>
Do paniej Słyszcie, pani! 
Te co teraz czytacie, 
Jeśli podlejsze waszych, jeszcze nie wygracie. 
Mam ja drugie, co je rad na sztych puszczę z wami, 
A moim być na wirzchu, to ujrzycie sami.
<|endoftext|>
Wielkieś mi uczyniła pustki w domu moim, 
Moja droga Orszulo, tym zniknienim swoim. 
Pełno nas, a jakoby nikogo nie było: 
Jedną maluczką duszą tak wiele ubyło. 
Tyś za wszytki mówiła, za wszytki śpiewała, 
Wszytkiś w domu kąciki zawżdy pobiegała. 
Nie dopuściłaś nigdy matce sie frasować Ani ojcu myśleniem zbytnim głowy psować, 
To tego, to owego wdzięcznie obłapiając I onym swym uciesznym śmiechem zabawiając. 
Teraz wszytko umilkło, szczere pustki w domu, 
Nie masz zabawki, nie masz rośmiać sie nikomu. 
Z każdego kąta żałość człowieka ujmuje, 
A serce swej pociechy darmo upatruje.
<|endoftext|>
Dusza z cieła wylecieła,
Na zielone łące stałe,
Stawszy, silno, barzo rzewno zapłekałe.
K nie przyszedł święty Piotr a rzeknęcy:
Czemu, duszo, rzewno płaczesz?
Ona rzekłe:
Nie wola mi rzewno płakać,
A ja nie wiem, kam sie podzieć.
Rzekł święty Piotr je:
Podzi, duszo moje miła,
Powiedę cie do rejskiego,
Do krolestwe niebieskiego.
Do ktorego krolestwa dowiedzie nas
Ociec Bog, Syn i Duch Święty. Amen.
<|endoftext|>
Chcy ja na pannu żałować,
Nie chciałat’ mi trochy dać
Memu koni owsa.
Mniszli ty, panno, bych był mał,
U mniet’ wisi jako skal
Nożyk przy biedrzycy.
Rozżży, panno, świecyczku,
Przysuczywa dratwiczku,
Jako pirwe było.
Na pisane pierzynie
Damy sobie do wole
Piwa i miedu.
Rozżży, panno, kahaniec,
Ohledawa hned wianiec,
Jeszczeli je cał.
A ktorak może cał byci,
Dałaś z tym ji starhaci,
Kto pirwe przybiehł.
Mniszli, panno, bych był ślep,
Uderzym ja kijem w kierz,
Wyżenu zajece.
<|endoftext|>
Siostra Bratu posyłająca książkę listów Dam Greckich Damy ci Greckie posyłam tym czasem, 
Kochany Bracie, dla twojej zabawy, Kiedy od Polek uchodzisz nawiasem, 
Bądź na Grekinie przynajmniej łaskawy. 
Aczej ci dadzą sposób oczywisty Kochać się z bliska, kochać się przez listy. 
Jeźlić z tych która do gustu przypadnie, 
Wolno ją będzie akceptować, pieścić, Panu swej woli wszystko czynić snadnie, 
Byle się mogła w twym rodzie pomieścić. 
Ja sobie życzę, i nie zbłądzę głową, 
Mieć amazonkę, od pola bratową.
<|endoftext|>
Drzewa! wyście małe były, 
Gdym się rozkochał w Justynie, 
Dzisiajście się rozkrzewiły: 
Gałąź wasza chłodem słynie. 
Insze mi już owoc dały, 
Com je w drobnem ziarnku sadził, 
Na szczęście mojej zuchwałej. 
Drzewa! 
Jakżem ja się zdradził! 
Ona mnie dotąd nie kocha Choć jej wzgardy znoszę skromnie Trzyma mnie, że jest nie płocha, 
Martwi, że nie dba i o mnie. 
Justyno, moja Justyno! 
Patrz jak mam usta spieczone! 
Jak z oczu moich łzy płyną! 
Ach! ty nie patrzysz w tę stronę! 
Przystąp jeno ku mnie bliżej, 
Bo wy czasem i leczycie: 
Ta się choroba choć szerzy, 
Jej zaraza jest na życie. 
Nie wiesz, co miłość kosztuje! 
Jak ogień wnętrzności trawi Jak rdza żelazo zmocuje I raz głęboki zostawi. 
Skłonność twoja do litości, 
Głośna w okolicy całej, Samej nie znając miłości Ranisz mnie, chociem zbolały. 
Kiedyś tak w uporze trwała, 
Otóż ja cię odstępuję! 
Ach! tyś łaskawie spojrzała Nie wierz mi, ja to żartuję.
<|endoftext|>
Stefanowi Batoremu, królowi polskiemu Królowi hymn możnemu śpiewajmy, 
Kameny! 
Bogu naprzód: bez Boga nic nie godno ceny: 
On stworzył, on sprawuje, on oświeca tego Żywotem, szczęściem, sławą: król sam zna samego, 
I to cel jego sprawom: on w pierwszej ojczyźnie, 
Gdy moc błąd wziął bezbożny, sam sie oparł, iż nie Zgasła powszechna wiara. 
Stąd go łaski swojej Pan naczyniem uczynił, w pokoju, we zbrojej, 
Więtszym obojga szczęścia. 
On, nadzieją samą Z nieba pomocy, śmiał być nawałnościam tamą Pannońskim, przez rozliczne i spuszczając zdroje Ścierw przeciwnych, 
Dunaju, tuczył ryby twoje. 
Ale szczęście przeźrane iż ma kożda strona, 
Tu cię Bóg wniósł, gdzie jeszcze nie próżna obrona, 
Dzielność twoja być może, królu niezmożony, 
Królu i z twej natury, nie tylko z korony. 
Bo kto ciebie nie mniejszy? prawie bez równości, 
W radzie, w mowie, w dowcipie, w umysłu mierności! 
Kto równie sprawiedliwy? kto łaskawy? 
Ale Twe własności kto zduża śpiewać doskonale? 
Morski huk głosem przemóc może. 
Lecz niniejszy. 
Iż czas przyniósł, we zbroi zdasz się napiękniejszy Bądź porządek ważymy, bądź rozsądek prawy, 
Komu wojsko, a komu huf zlecić do sprawy, 
Lub serce mężne z ręką prędką, lub patrzamy Na czujność, na cierpliwość, wyznamy, wyznamy, 
Że ty przedni król, hetman, rycerz, pieszy, konny, 
Twe szczcęście wojska gromi, mur wali obronny. 
Ty postronne wprzód widzisz i domowe zdrady, 
Twym przykładem wytrwane i smutne Hyady I głód i bezsen, i proch, i błota, i lasy, 
I wzgardzone nad głową jakmiarz zimne pasy. 
Tyś wskrzesił naszę sławę, ty bowiem pokoje, 
Wyrodnym smaczne sercom, ganisz i do zbroje Potrzebną chęć pobudzasz, która, legartowem Jadem zjęta, nie dbała długo być obłowem To zdradliwym Tatarom i Moskwicinowi Chciwemu, okrutnemu, pół poganinowi. 
Dziś samo imię twoje pohańce hamuje, 
A straszny tyran sam strach, hańbę, szkodę czuje Strach, hańbę, szkodę czuje, a da Bóg życzliwy, 
Jeśli wróżba nie próżna, a strony sprawiedliwej I upadek czuje i, pozbywszy głowy, 
Spuści państwa pod twój sceptr wdzięczny, sławny, zdrowy. 
O, bodaj późno w niebie twojej godną cnoty Koronę gotowano: 
Nie tylko wiek złoty W twej Polszczę widzieć mamy, lecz i przed naszego Chrysta krzyżem gwałt zwykły Machmeta krwawego!
<|endoftext|>
Tu różą, tu fijołki, tu mieccie leliją! 
Ten marmur świętobliwy zamyka Zofiją, 
Zofiją Bonarównę, której żywot święty Godzien, aby wszem paniom za przykład był wzięty.
<|endoftext|>
Bogaczu hardy, próżno śmiejesz się z nagiego: 
Nago wchodzim na ten świat, nago pójdziem z niego, 
Nagie sumnienie Bóg sam jako czyste lubi, 
Święta prawda nad wszytko nagością się chlubi, 
Nagi miesiąc i gwiazdy, i okrąg słoneczny, 
Nago wchodzi, wychodzi z ciała duch przedwieczny, 
Nadzy nieba mieszkańcy, nadzy są bogowie. 
Przyjdzie czas, o pstry kruku, kiedyć pogotowie Odbiorą cudze pióra, wtenczas swe nagości I sprośny wrzód odkryjesz, i spróchniałe kości.
<|endoftext|>
Godzina za godziną niepojęcie chodzi: 
Był przodek, byłeś ty sam, potomek się rodzi. 
Krótka rozprawa: jutro coś dziś jest, nie będziesz, 
A żeś był, nieboszczyka imienia nabędziesz, Dźwięk, cień, dym, wiatr, błysk, głos, punkt, żywot ludzki słynie. 
Słońce więcej nie wschodzi to, które raz minie, 
Kołem niehamowanym lotny czas uchodzi, 
Z którego spadł niejeden, co na starość godzi. 
Wtenczas, kiedy ty myślisz, jużeś był, nieboże, Między śmiercią, rodzeniem byt nasz ledwie może Nazwan być czwartą częścią mgnienia, wielom była Kolebka grobem, wielom matka ich mogiła.
<|endoftext|>
Co by ty, urodziwa Hanno, na to dała, 
Aby ta twoja gładkość wiecznie z tobą trwała? 
Wierzę, w tym wieku młodym ani myślisz o tym, 
Ale byś też i dobrze myśliła, nic po tym. 
Bo czas nie da trwać żadnej rzeczy w jednej mierze, 
A jako wszytko niesie, tak zaś wszytko bierze. 
Widziałem ja po ranu piękny kwiat przyjemny, 
A widziałem zaś wieczór zwiędły i nikczemny. 
I drzewa, które teraz odziały sie w liście, 
Złupi z tego ubioru mroźnej zimy przyszcie. 
W tymże prawie i człowiek, a w gorszym, bo kwiaty I drzewa w rok wetują zawżdy swej utraty, 
Odmładzając sie znowu, ale człowiekowi Kiedy sie raz na twarzy zima postanowi, 
A włos śniegiem przypadnie, gęsta wiosna minie, 
Niżli z głowy przeziębłej ten zimny rok zginie. 
Czemu jeleń pierzchliwy łaskawsze ma bogi, 
Któremu wolno zrzucić pochodzone rogi? 
Czemu wąż fortunniejszy, który z przyrodzenia Każdy rok wiotche lata na młodą płeć mienia? 
Człowiek, choć wyraz Boży, niesposobny na to Ani nalazł fortelu na szedziwe lato. 
Oszukały sie króla tessalskiego córy, 
A ojca nieboraka jeszcze barziej, który Dać gardło musiał dla ich głupiej pobożności, Bo, życząc mu nowych lat i pierwszej młodości, 
W nadzieję ziół schwalonych spólnie go zabiły, 
Żeby w rzeczy starą krew’ z niego wycedziły. 
Potym go czarownica w kocioł wrzącej wody Wrzuciła między zioła, a ten, nie rzkąc młody, 
Ale ani wstał żywy, jakoby to było Kosztowne ziele, co by sto lat wyparzyło. 
Przeto póki panuje wiosna w twarzy twojej, 
Daj sie, 
Hanno, napatrzyć wdzięcznej krasy swojej, Która nie da nic naprzód ani Fosforowi, 
Kiedy napiękniej z morza wynika ku dniowi. 
A wy, malarze, i wy, co marmór cieszecie, 
Jesli przyszłemu wieku zachować sie chcecie, 
Malujcie tę piękną twarz i rzeźcie w kamieniu. 
Nie był jako żyw Zewksis w takim podziwieniu Ani zacny Fidyjas, jako wy możecie Z tej tylko samej sztuki sławni być na świecie. 
Ja na farbach malarskich nic sie nie rozumiem, 
Także wiele z marmórem postępować umiem, 
Ale wierszem ozdobnym i rymy gładkiemi Mam nadzieję, że z mistrzmi porównam dobremi. 
Temi ja przeciw długim latom sie zastawię, 
A za chęcią cnych bogiń imię twe wybawię Z niepamięci nieszczęsnej, że o twej urodzie Będzie wiek pozny wiedział i po naszym schodzie. 
Nie była wiecznie gładka sławna pani ona, 
Dla której mocna Troja z gruntu wywrócona, By ją był Parys poznał w szostymdziestym lecie, 
Nigdy by był tej trwogi nie wzbudził na świecie. 
Ale jednak, co jej wiek łakomy uszkodził, 
To swym pismem życzliwy poeta nagrodził. 
Za co, nie wiem, przecz go Bóg ślepoty nie zbawił, 
Ponieważ Stezychora o wzrok był przyprawił, 
Że tęż istą śmiał ganić rymem uszczypliwym, 
Acz to potym odwołał piórem osobliwym. 
Ja stąd oczu nie stracę i w tym będę stały, 
Że chwalić nie omieszkam, co jest godno chwały. 
Bo nie leda Bóg jako swych darów rozdawa, 
Temu łaskawszy, komu co nad ludzi dawa. 
Przeto tusz dobrze, 
Hanno urodziwa, sobie, 
Z twoich darów znać, że Bóg jest łaskawym tobie. 
Który jako ozdobę i piękność szacuje, 
Ten czyn niezmierzonego świata okazuje Tak pięknie zbudowany, kto sklepowi temu, 
Nadobnemi gwiazdami ślicznie sadzonemu, 
Nadziwować sie może? 
Kto nocoświetnego Miesiąca abo słońca niespracowanego Napatrzył sie do wolej, lubo rano wstaje, 
Lubo ku wieczorowi prędki bieg podaje? 
Taki więc z swej łożnicy nowy oblubieniec Wychodzi, na nim złoty płaszcz i złoty wieniec, 
Perłami przeplatany, gore znakomity, 
Jego ze wszech namilszej dar niepospolity. 
Ale i ziemia nie jest bez swojej ozdoby, 
Bo i tę Bóg oszlachcił dziwnymi sposoby: 
To górami, to lasy, to kryształowemi Rzekami, to łąkami pięknie kwitnącemi. 
A w poły ją przepasał morzem urównanym, 
Prosto jakoby pasem śrebrem okowanym. 
Taki przede wszytkimi polem rozmierzonym Leci obrzym udatny pędem niewściągnionym. 
Tego na kresie czeka albo trynóg drogi, 
Albo prędki koń, albo bawół złotorogi. 
To takie, co widzimy. 
Cóż, gdzie nasze oczy Dosiąc nie mogą? gdzie Myśl, która niebem toczy, 
Gdzie sama Piękność świeci i kształty wszech rzeczy? 
Nie może tego pojąć mdły rozum człowieczy. 
Dar Boży tedy gładkość, a dar znamienity, 
Bo jesli go Ten nie da, zinąd nienabyty, 
Jako są insze rzeczy, których człowiek może Za swym staraniem dostać: tu nic nie pomoże.
<|endoftext|>
Świat obłudny, tu widząc mieszkańca swojego, 
We dnie i w nocy pilnie myśli koło tego, 
Jakoby go mógł nakryć zdradnymi sieciami, Czasem go ponętnymi łudzi rozkoszami, 
Czasem też strachem karmi, wnet zaś pochlebuje, 
A żółć z miodem zmieszaną zawsze mu gotuje. 
Lecz ty na wszytkie trwogi tak bądź ustalony, 
Abyś z obu stron umysł miał niezwyciężony. 
Tak żyj na tym tu świecie, jakby cię nie było, 
Co jako masz wykonać, niebo nauczyło, 
Z którego duch twój wzięty, iskierka wieczności, Ten ci nazad pokaże do ojczystej włości. 
Wątpię, by mu wyrównał z wielkich panów drugi. 
Zła śmierci, ciałoś tylko przywłaszczyła sobie, 
Lecz sława jego w ciemnym nie została grobie.
<|endoftext|>
O fraszkach Najdziesz tu fraszkę dobrą, najdziesz złą i śrzednią, 
Nie wszytkoć mury wiodą materyją przednią, Z boków cegłę rumieńszą i kamień ciosany, 
W pośrzodek sztuki kładą i gruz brakowany.
<|endoftext|>
Pocóż do cudzych z młodu szlachta jeździ krajów? 
Żeby mogli nawyknąć tamtych obyczajów, 
Że nieprzystępne Włochy, 
Do bliskich Węgier chodzą na podobne fochy. 
Szlachta kłaniać, zalecać, stroić się chędogo, 
Nieznacznie albo raczej kształtnie odrwić kogo, A chłopi się kraść, kłamać, modą zabieszczadną Uczą, bowiem nad inszych kłamają i kradną. 
Czemuż różną nagrodę swej wędrówki mają? 
Szlachtę czczą honorami, a chłopów wieszają.
<|endoftext|>
Tyś u Boga w wielkiej sławie,
Bacz być łaskaw na Polany,
Oddal od nas niewierne pogany.
O męczenniku wielebny,
Z Boga i z ludzi chwalebny,
Wspomoż człowieka grzesznego,
Oddal ode wszego złego. Amen.
<|endoftext|>
Drugie Temuż Hiszpany, 
Włochy i Niemce zwiedziwszy, 
Królowi swemu cnotliwie służywszy Umarłeś, 
Kryski, i leżysz w tym grobie, Mnieś wielki smutek zostawił po sobie. 
A iż płacz próżny i żałość w tej mierze, 
Tym więtszą i płacz, i żałość moc bierze.
<|endoftext|>
Byś wszystko złoto posiadł, które powiadają Gdzieś daleko gryfowie i mrówki kopają, Byś pałace rozwodził nie tylko na ziemi, 
Lecz i morza kamieńmi zabudował swemi, Jesli dyjamentowe goździe Mus ma w ręku, 
Któremi natwardszego umie pożyć sęku, 
Ani ty wyswobodzisz serca z ciężkiej trwogi, 
Ani z okrutnej śmierci sideł wyrwiesz nogi. 
Lepiej polnych Tatarów dawny zwyczaj niesie, 
U których każdy swój dom wozi na kolesie, Lepszego rządu Gete grubi używają, 
Gdzie niwy nie mierzone wolne zboża dają. 
Tam niewinna macocha dziatek pierwszej żony, 
Sirót nędznych, przestrzega wczasu z każdej strony, Ani z wielkim posagiem męża rządzi, ani Nadzieje kładzie w gładkim miłosniku pani. 
Wielki posag rodziców postępki uczciwe, 
A k temu obyczaje skromne i wstydliwe, Występnych tam nie cierpią, lecz kto będzie krzywy, 
Niech sie wierci, jako chce, nie zostanie żywy. 
O, ktokolwiek będzie chciał mordy niecnotliwe I domowe okrócić najazdy krwie chciwe, 
Jesli pragnie ojczyzny ojcem być nazwany I tymże na wysokich kolumnach pisany, 
Niech objeździć swą wolą śmie nieokróconą, 
A jego sprawy przyszłe wieki więc wspomioną, Ponieważ cnocie żywej my źli, nie życzemy, 
Aż gdy z oczu zniknie, toż jej żałujemy. 
Co po tych skargach próznych, jesli na występy Przez spary jako mówią patrza urząd tępy? 
Po co statut i prawa chwalebne stawiamy, 
Jesli sie obyczajów dobrych nie trzymamy? 
Nie odstraszą zbytecznym ogniem zarażone Kupca kraje chciwego ani przesadzone Mrozem gwałtownym pola, żeglarze bywali Wszystek świat, jako wielki, kołem objechali. 
Ubóstwo, hańba wielka, każe człowiekowi Czynić i cierpieć wszystko, już on i wstydowi Mir dawno wypowiedział, i cnocie, niedbały, 
Poświęconej nie myśli dostępować skały. 
Albo my do spólnego skarbu, gdzie życzliwa Ludzka pochwała i głos pospolity wzywa, 
Albo w morze, przyczynę wszech nieszczęśliwości, 
Perły, złoto i wielkiej kamienie drogości Zarzućmy, jesli grzechów żałujem statecznie I nieprawości swoich. 
Potrzeba kóniecznie Złej napierwsze początki żądze wykorzenić, 
A dziełem pracowitszym pieszczotę odmienić. 
Nie umie syn szlachecki na koń wsieść i w łowy Na dziki źwierz z oszczepem jachać niegotowy, 
Lepiej kufla świadomy albo kart pisanych, 
Każesz li dać, i kostek, prawem zakazanych. 
Więc ojciec krzywo przysiągł, wydarł sąsiadowi, 
Gotując niegodnemu spadek potomkowi: 
I przybywa-ć mu rzkomo, ale nie wiem czemu, 
Zawżdy na czymści schodzi państwu niesporemu.
<|endoftext|>
Im pilniej na twoje oblicze nadobne Patrzam i na oczy twe, gwiazdam podobne, 
Tem mie srodzej palą płomienie miłości! 
Dla Boga, daj ratunk: ginę w tej ciężkości! 
O wdzięczne stworzenie, pani urodziwa, 
Bacz to, że dla ciebie serce me omdlewa, 
Cierpiąc niewymowny żal i dolegliwości, Dla Boga, daj ratunk: ginę w tej ciężkości! 
Ustawne wzdychanie, słowa niezmyślone I smętnemi łzami lice pokropione Niechaj cie przywiodą do słusznej lutości. 
Dla Boga daj ratunk: ginę w tej ciężkości! 
Co za zysk stąd weźmiesz, gdy zginę dla ciebie, 
Który cie miłuję barziej, niż sam siebie, 
I twojej się wdzięcznej dziwuję piekności, Dla Boga, daj ratunk: ginę w tej ciężkości! 
Żywot, szczęście i śmierć i nieszczęście moje Dzierży w swojej władzy możne serce twoje: 
Co ty będziesz chciała, to się ze mną stanie, Dla Boga, daj ratunk, me wdzięczne kochanie!
<|endoftext|>
Atoli patrząc na swe jajca silne, 
Myśliłem rzeczy moim zdaniem pilne: 
Jeśli mię chce mieć szczęście w tym nierządzie, 
Niech mi da wedle proporcyjej mądzie.
<|endoftext|>
Kwiatek czysty, smutnego sierca
Ucieszenie, rodzaj dziewczy.
A czemu nam smutek, gdy ta panna wiesiele,
A przerażenym skonanim wiecznie ucieszenie.
Kwiatek biały jestci lilija,
A tej pannie dzieją Maryja.
A czemu nam smutek
Kwiatek czyrwony roża zamorska,
A ta śliczna panna krolewna niebieska.
A czemu nam smutek
Kwiatek zielony, ten się przemienił,
A ta śliczna panna prosi Krystusa za nami.
A czemu nam
Kwiatek modry jeści fijołek,
Ana nam skaziła piekielny zamek.
  A czemu nam
Kwiatek brunatny est solscicium,
Onać nam porodziła Dei filium.
  A czemu nam smutek
Kwiatek czarny jeści pokora,
Ona nas domieściła niebieskiego kora.
  A czemu nam
Przeztoż, panno, dla twej cudności,
Domieściż nas niebieskie radości.
A czemu
<|endoftext|>
Bądź pozdrowion, krzyżu Pana Wszechmocnego,
Tyś uciecha i nadzieja zbawienia naszego,
Wspomoż wszytki w sprawiedliwości,
Daj odpuszczenie naszych złości.
O krzyżu, nasze zbawienie,
Wszytkich grzesznych ucieszenie,
Zaszczyć nas ode wszego złego
I od nieprzyjaciela dusznego.
Tyś chorągiew krześcijańska
I uciecha anjelska,
Strzeż nas czasu wszelkiego,
Przywiedź nas do krolestwa niebieskiego.
O nadzieja wszelka nasza,
Dziś cie prosi wszelka dusza,
Bysmy dziś złzy wypuścili
A rany boże jimi omyli.
O krześcijańskie obronienie,
Wszytkich grzesznych posilenie,
Wszytkich smutnych uweselenie,
Wszytkich grzesznych odkupienie,
Na tobie Syn Boży wisiał,
Jenże sie za nas człowiekiem stał.
Tyś nade wszystki drzewa nadostojniejsze,
Nad wszytko stworzenie wyborniejsze.
Tyś początek naszego zbawienia
I też naszego odkupienia.
Wszędy twoja chwała słynie
I na wieki nie zaginie.
Krzyżu wierny i pokorny,
Daj, by był z nas kożdy skromny,
Otworz zamek sierca naszego,
Uproś nam łaskę u Syna Bożego.
Racz to nam dzisia zjednać,
By z nas wszelki dziś mogł słuchać
Męki Syna Bożego
Dla ucieszenia naszego.
Dajmy dziś chwałę krzyżowi świętemu
I Bogu w Trojcy Jedynemu,
I też Duchu Świętemu,
Synowi Bożemu, dziś umęczonemu.
Już po pacierzu spojmy,
Panu Bogu sie polećmy,
Męki Bożej pożałujmy
A za nasze grzechy zapłaczemy. Amen.
<|endoftext|>
Dzięka Opatrzności wiecznej za sztukę chleba Pan mię dogląda i rządzi, na miejscu paszy posadził mię i za łaską jego na niczem mi nie schodzi. 
On mi udzielił mierny strumyczek do napoju i chciał, abym w pragnieniu posilony zostawał, uważając jednak, od kogo te pomocy życia biorę. 
Bom nieostrożny fortunę jakąś sobie w myślach rysował, rozumiejąc, że mię te fawory potykają od ślepego bożyszcza, a nie od Boga prawego, który wszystko mając, wszystko daje, a wszystko mogąc, co dał, odebrać może. 
I byłem w tem rozumieniu jako bydlę jakie żujące trawę albo marna świnia, która żerem się pasząc, nie uważa skąd ta pasznia pochodzi? 
Teraz nieco przyszedłszy do siebie, przyznaję, o Boże, że z Ciebie, niezbrodzonego dobroci morza, wszystkiego dobrego początek, który nie tylko żeś sam jeden dobry, ale i owszem samą dobrocią jesteś. 
Ta dobroć nie zastanawia się w nieograniczonem bóstwie, ale jako rzeka strumienie toczy: wielkie, gdy świat buduje, większe, gdy człowieka tworzy, niezmierne, gdy Boga człowiekiem mieć chciała. 
Ach jakoż Cię za to wielbić trzeba Panie! 
Jako wywyższać za tak niesłychane uczynności. 
Więc i ja mizerny upadam przed majestatem Twoim, dziękując Imieniowi Twemu świętemu, które jako straszne z sprawiedliwości, tak chwalebne jest z dobroci. 
Bo gdy na każdy dzień uważam dzieła Twoje boskie, we wszystkiem widzę niepojętą mądrość, ale też i w udzieleniu obejścia każdemu niedoścignioną opatrzność. 
Oto który wróblika na dachu sadzasz, a pod stropami budynków gnieździć się jaskółce pozwoliłeś, i mnieś też Panie udzielił kawałek ziemi, którym bym się gnarował. 
Inszym Meksyk zasuty złotem, i jedwabnorodne niech będą perskich towarów intraty, ja się według udzielenia Twego kontentuję krwawą rodziców pracą. 
Dosyć, mój Panie, i za to, niegodny więcej dziękuję, wielbię Imię Twoje, że według miary i potrzeby substancyjkę mając, na niczem mi nie schodzi. 
Dałeś mi według stawu groblą: a ja też mam zadosyć, że i z domowymi na czczo spać nie idę. 
Od pierwszego bowiem rozumu wzięcia, aż do tej szóstego krzyżyka siwizny za łaską bożą nie wiem, co to w klątwie być albo kondemnatom sądowym okupywać się grzywnami. 
Śmierć moja u sądu oczyma świecić, dopieroż o basarynki nigdym się nie zgadzał, anim za jawne zbrodnie nie zajednywał wieży. 
Ale pono gdy się z tego chlubię, grzeszę, nie rozumiem jednak, abym grzeszył, gdy to Opatrzności boskiej przypisuję. 
Zwydrzałbym był bowiem większemi dostatkami obłożony i jako szkapa zbytnim wytuczony obrokiem, wierzgałbym przeciw Zakonowi. 
Tyś Panie kazał: nie zabijaj, a ja w niezgodzie nie sfolgowałbym był bliźniemu, ufając w złocie i w depozytach bogatych. 
Zaczem dzieło opatrzności Twojej wyznaję, żeś w terminach mierności mając mię, jakoś nie chciał, abym w ostatniem ubóstwie rozpaczał, tak i w zbytnich nie brykał dostatkach. 
Mizerne dostatki, które jako cantharides błyszczycie się w nocy, a jak dzień żadnego nie macie pozoru, tracąc zmyślonego ognia widziadło. 
Miejże w nazwisku, bogaczu, 
Boga: ja go w złotej mierności szukam, i tą drogą do Niego przejść usiłuję. 
Chwała Ojcu, i Synowi, i Duchowi świętemu etc.
<|endoftext|>
Dzięka za dolegliwości ojcowskiego nawiedzenia Dokądże, 
Panie, zapomnisz mię na końcu i czemu odwracacz oblicze Twoje od ciebie, już już ginącego. 
Ratunek Twój, kiedy najpotrzebniejszy, odszedł mię, a moc ukrzepiająca Twoja tak się ze mną obchodzi, jak gdy w ciężkim głodzie matka dziecko porzuci. 
Acz ci ja tak opuszczony uważam w duszy mojej sądy Twe sprawiedliwe, i na nikogo, tylko na porywczy pochop mój do złego narzekam. 
Czegom sam chciał, to mam, a jakom robił, taka mię też i kara za grzechy potyka. 
Bo gdy rozmyślam przeszłe dni młodości mojej, przypominam, że tam włosów piększenie nie mogło być bez obrazy bożej i zgorszenia bliźniego. 
Za to teraz zrosły się w kupę jako strąki bobu rozkwitłego, a nierozplecione kędziory uczyniły ze mnie Nazarejczyka. 
I stąd mniemam czasem, żem zasiągnął od Samsona stroju albo żem tym znakiem na sędźtwo ludu jest bożego naznaczony. 
Jakoż widzę, że chociem od tego proroka laty daleki, do własności jednak włosów jego i moje wielką mają relacją. 
Bo jako w tamtych skryta moc taiła się ludzką niezmożona, tak i w moich uznawam niewypowiedzianej choroby ostrość, której żadne nie pomoże lekarstwo. 
I tak nie tylko podniósł róg nieprzyjaciel na głowie mojej, ale też i wewnątrz różnemi dolegliwościami ścisnął mi serce. 
Rzadka choroba, żeby mi nią nie dokuczył, i szczęśliwa część ciała, która by wolna była od uprzykrzonej afekcji. 
Temi paroksyzmami pomięszana głowa nie dosyć czyni funkcji swojej, a co godzina alteracją pomięszany rozum prawie odchodzi od siebie. 
Wierzę, jeżeli czemem zgrzeszył, to mi się w karę grzechu obraca, o jakoż słusznie z kołtonem rzekę: sprawiedliwyś Panie, gdy sądzisz, a dobrotliwy, gdy karzesz. 
Jużże tedy siecz, pal i według upodobania Twego dotykaj, o Najwyższy, jeno ukarawszy docześnie, racz przepuścić na wieki. 
Oświeć oczy moje, abym kiedy nie zasnął w śmierci i żeby nie rzekł trapiący mię nieprzyjaciel: przemogłem. 
A ja i w najostrzejszych boleściach śpiewać Ci i wielbić imię Twe święte będę, ufając, że w tem nawiedzeniu ręki Twej, choć się zachwieję, podźwigniesz upadłego. 
I tak rozraduje się duch mój w Zbawicielu swoim, a ja wyznawać będę Panu, że który mię nawiedził bólem, ten mi dodał i cierpliwości. 
Chwała Ojcu i Synowi, i Duchowi świętemu etc.
<|endoftext|>
Jest kto, co by wzgardziwszy te doczesne rzeczy Chciał ze mną dobrą tylko sławę mieć na pieczy, 
A starać sie, ponieważ musi zniszczeć ciało, 
Aby imię przynamniej po nas tu zostało? 
I szkoda zwać człowiekiem, kto bydlęce żyje, 
Tkając, lejąc w się wszytko, póki zstawa szyje, Nie chciał nas Bóg położyć równo z bestyjami: 
Dał rozum, dał mowę, a nikomu z nami. 
Przeto chciejmy wziąć przed się myśli godne siebie, 
Myśli ważne na ziemi, myśli ważne w niebie, Służmy poczciwej sławie, a jako kto może, 
Niech ku pożytku dobra spólnego pomoże. 
Komu dowcipu równo z wymową dostaje, 
Niech szczepi miedzy ludźmi dobre obyczaje, Niechaj czyni porządek, rozterkom zabiega, 
Praw ojczystych i pięknej swobody przestrzega. 
A ty, coć Bóg dał siłę i serce po temu, 
Uderz sie z poganinem, jako słusze cnemu, Prostak to, który wojsko z wielkości szacuje: 
Zwycięstwo liczby nie chce, męstwa potrzebuje. 
Śmiałemu wszędy równo, a o wolność miłą Godzi sie oprzeć by więc i ostatnią siłą, Nie przegra, kto frymarczy na sławę żywotem, 
Azaby go lepiej dał w cieniu darmo potem?
<|endoftext|>
Bądź mi oczkami pozwalasz łaskawemi, 
Bądź mi oczkami odmawiasz grożącemi, 
Równie mie tracisz: nadzieją wątpliwego Męczysz, a groźbą mię trapisz lękliwego. 
Nadzieja, kiedy wejrzysz na mnie łaskawie, 
Serce i wszytkie wnętrzności pali prawie, Bojazń, kiedy mi oczko twoje pogrozi, 
Zimnem strętwiałem serce me nędzne mrozi. 
Owo ja smutny cierpię gwałt nieskończony, 
Miedzy nadzieją a strachem postawiony, Dzień mie nie widzi od frasunku wolnego, 
I noc spokojna nie zna mie spokojnego. 
O, nade wszytkie sroższy okrutne bogi Kupido! jakoż ja mam pozbyć tej trwogi, 
Gdyż równie srodze, chcąc człowieka zepsować, 
Tracisz, jako gdy chcesz łaskawie ratować.
<|endoftext|>
Będę się zawsze dziwował twojej pikności: 
Nie szkodzi wiernej dalekość miłości, Bo, gdzie ciałem nie mogę być, tam myślą będę, 
A pierwej siebie, niż ciebie zabędę, A dotąd się serce me smęcić nie przestanie, 
Aż cię oglądam, me wdzięczne kochanie.
<|endoftext|>
Do Marcina Filozofi, co nad nas uszy lepsze mają, 
O dziwnie wdzięcznych głosiech w niebie powiadają. 
Którym ja, jako prostak, we wszem wiarę dawam, 
Ale na twej muzyce, 
Marcinie, przestawam.
<|endoftext|>
Nastań szczęśliwie ty, 
Miesiącu nowy, 
Z taką pogodą i tak ludziom zdrowy Jako ten przeszły, po którym ty wschodzisz, 
A niech się cieszym, że nierychło schodzisz.
<|endoftext|>
Wszego dobrego Dawca i Szafarzu wieczny, 
Tobie ziemia, spalona przez ogień słoneczny, 
Modli się dżdża i smętne zioła pochylone, 
I nadzieja oraczów, zboża upragnione. 
Ściśni wilgotne chmury świętą ręką swoją, 
A ony suchą ziemię i drzewa napoją Ogniem zjęte, o, który z suchej skały zdroje Niesłychane pobudzasz, okaż dary swoje! 
Ty nocną rossę spuszczasz, 
Ty dostatkiem hojnym Żywej wody dodawasz rzekom niespokojnym. 
Ty przepaści nasycasz i łakome morze, 
Stąd gwiazdy żywność mają i ogniste zorze. 
Kiedy Ty chcesz, wszytek świat powodzią zatonie, 
A kiedy chcesz, od ognia jako pióro wspłonie.
<|endoftext|>
Nie darmo Bakcha z rogami malują, 
Bo pijanego i dzieci poczują. 
Niech głowa, niech mu służą dobrze nogi Sama postawa ukazuje rogi.
<|endoftext|>
Harda Neta, iż gładkość swą do siebie czuje, 
Więc kiedy ją pozdrowię, ani podziękuje, 
A zawieszę li wieniec u niej przede drzwiami, 
Wdepce go zawżdy w ziemię hardymi nogami. 
O zmarski, o starości, bywajcie co pręcej! 
Owa wasze namowy będą ważyć więcej.
<|endoftext|>
Do fraszek Fraszki nieprzepłacone, wdzięczne fraszki moje, 
W które ja wszytki kładę tajemnice swoje, 
Bądź łaskawie Fortuna ze mną postępuje, 
Bądź inaczej, czego snać więcej się najduje. 
Obrałliby się kiedy kto tak pracowity, 
Żeby z was chciał wyczerpać umysł mój zakryty: 
Powiedzcie mu, niech próżno nie frasuje głowy, 
Bo się w dziwny Labirynt i błąd wda takowy, 
Skąd żadna Aryjadna, żadne kłębki tylne Wywieść go móc nie będą, tak tam ścieżki mylne. 
Na koniec i sam cieśla, który to mistrował, 
Aby tu rogatego chłopobyka chował, 
Nie zawżdy do wrót trafi, aż pióra szychtuje Do ramienia, toż ledwe wierzchem wylatuje.
<|endoftext|>
Wy, którzy Pospolitą Rzeczą władacie, 
A ludzką sprawiedliwość w ręku trzymacie, Wy, mówię, którym ludzi paść poruczono I zwierzchności nad stadem Bożym zwierzono, 
Miejcie to przed oczyma zawżdy swojemi, 
Żeście miejsca zasiedli Boże na ziemi, 
Z którego macie nie tak swe własne rzeczy Jako wszytek ludzki mieć rodzaj na pieczy. 
A wam więc nad mniejszemi zwierzchność jest dana, 
Ale i sami macie nad sobą Pana, 
Któremu kiedyżkolwiek z spraw swych uczynić Poczet macie, trudnoż tam krzywemu wynić. 
Nie bierze ten Pan darów ani sie pyta, 
Jesli kto chłop czyli sie grofem poczyta, W siermiędze li go widzi, w złotych li głowach, 
Jesli namniej przewinił, być mu w okowach. 
Więc ja podobno z mniejszym niebezpieczeństwem Grzeszę, bo sam sie tracę swym wszeteczeństwem, Przełożonych występki miasta zgubiły I szerokie do gruntu carstwa zniszczyły.
<|endoftext|>
Nie zawżdy, piękna Zofija, 
Róża kwitnie i lelija, Nie zawżdy człek będzie młody Ani tej, co dziś, urody. 
Czas ucieka jak woda, 
A przy nim leci Pogoda Zebrawszy włosy na czoło: 
Stąd jej łapaj, bo w tył goło. 
Zima bywszy zejdzie snadnie, , gdy śniegiem włos przypadnie, 
Już wiosna, już lato minie, 
A ten z głowy mróz nie zginie.
<|endoftext|>
By się wszytka nawalność morska poruszyła, 
By wszytek Ren zebrana moc niemiecka piła, 
Nigdy nie będą mogli rzymskiej sile szkodzić, 
Dokąd cesarz przeważny wojsko będzie wodzić. 
Tak i dęby korzenia swego się trzymają, 
A suchy, nikczemny list wiatry obijają.
<|endoftext|>
Rozumie mój, prózno sie masz frasować: 
Co zginęło, trudno tego wetować, Póki czas był, póki szczęście służyło, 
Czegoś żądał, o wszystko łacno było. 
Teraz widzisz, że niebo nie sprzyja: 
W czym sie kochasz, to cię daleko mija. 
Cóż temu rzec? 
I szkoda głowy psować, Lepiej sie na lepsze czasy chować. 
A nie mniemaj, byś sam był w tej niewoli: 
Nalazłby sie, kogo to nie mniej boli, Jeno ludzie snadniej zakryć umieją, 
Acz nie z serca, z wierzchu sie przedsię śmieją. 
Mnie, smutnego, ten dowcip nie ratuje, 
Wyda mię twarz, gdy sie serce źle czuje. 
Wszakoż widzę, że sie prózno frasować: 
Co zginęło, trudno tego wetować.
<|endoftext|>
Stary miał priapismum, nieukładną mękę. 
Lecz była młodej żenie ta niemoc na rękę, 
Bo się pan często parzył w przyrodzonej wannie, 
Co więcej niżli jemu pomagało Hannie. 
Potym go uleczyli mądrzy doktorowie, 
A pani w płacz nieboga: „Biadaż mojej głowie! 
Kiedyś ty, mężu, stękał, jam się dobrze miała, 
A kiedyś ty zasię zdrów, ja będę chorzała.”
<|endoftext|>
Widomie skryta w przeczystym bursztynie Zda się, że w własnym miedzie pszczoła płynie. 
Wzgardzona będąc, gdy żyła pod niebem, 
Teraz jest droższa trunną i pogrzebem. 
Tak się jej wierna praca zapłaciła, 
Snadź sama sobie tak umrzeć życzyła. 
Niech Kleopatra nie pochlebia sobie, 
Kiedy w kształtniejszym mucha leży grobie.
<|endoftext|>
Panie, jako barzo błądzą, 
Którzy Cię niedbałym sądzą, A iż prawie żadnej rzeczy Nie chcesz mieć na swojej pieczy. 
Nie wiem, czego więcej trzeba, 
Przeciwko nim świadczą nieba, Świadczą gwiazdy niezliczone, 
Na powietrzu zapalone. 
Kiedy słońce swego wschodu Albo chybiło zachodu? 
Kiedy miesiąc jasne rogi Skłonił od swej zwykłej drogi? 
Toż i ziemia zeznawa, 
Która pewnych czasów dawa Zboża w wielkiej obfitości, 
Synom ludzkim ku żywności. 
Niechaj źli we złocie chodzą I nad lepszymi przewodzą, Jednak złe sumnienie mają, 
Sądu Twego sie lękają. 
A ja patrzając z daleka Na szczęście złego człowieka, Im dalej, tymem pewniejszy, 
Że jest żywot pośledniejszy. 
Wzywałem Cię, wieczny Boże, 
Idąc wieczór na swe łoże, Wzywałem Cię o północy, 
A byłeś mi ku pomocy. 
Nieprzyjaciel stał nade mną, 
Mógł uczynić wszytko ze mną, Spałem jako zarzezany, 
On mi nie śmiał zadać rany. 
A na pierwsze me ocknienie I słów kilka przemówienie, 
Panie, znać, żeś mię Ty bronił: 
Uciekł, a nikt go nie gonił. 
A co mnie był nagotował, 
To sam mało nie skosztował, Bowiem od wielkiego strachu Wypadł oknem na dół z gmachu. 
Ani miecz, ani mię siła Złej przygody obroniła, 
Jeno szczyra łaska Twoja, 
Co wyznawa dusza moja I pójdę do domu Twego, 
A w pośrzodku zboru wszego Będęć, mój Panie, dziękował, 
Z łaski Twej żeś mię zachował. 
A ludzie zapamiętali, 
Którzy spraw Twych nie poznali, 
Niechaj dziś na oko znają, 
Że Cię dobrzy stróżem mają. 
A przepuścisz li co na nie, 
Zlitujesz sie zasię, 
Panie, Jako więc i złym sowito Płacisz zatrzymane myto.
<|endoftext|>
Stań, proszę, ty, co mijasz! Hołownię Jerzego W Wielkim Księstwie Litewskim szlachcica zacnego Ta zamyka mogiła, który w młodym wieku Co słuszna rycerskiemu pokazał człowieku. 
Przebywszy wprzód z ochoty węgierskie Bałchany, 
Chodził śmiały najeznik po budzińskie ściany, 
Gdzie na harcu nieszczęsnym będąc poimany Sześć lat miał na Noralbie na nogach kajdany. 
Potem, gdy go z pogańskich Bóg ręku wybawił, 
Wiek na dworze Janusza Radziwiłła strawił. 
Lecz o czasy nieszczęsne, czasy opłakane! Gdy krwią pola guzowskie były napawane, 
A braterskie szeregi przeciw siebie stały I grotem, nieszczęśliwi, wnętrza w swych macały, 
Przy Rzeczypospolitej na czele wszytkiego Wojska krwią pieczętował służby pana swego. 
Mężny duch tu złożywszy śmiertelne zewłoki Sam z sławą nieśmiertelną przeniknął obłoki.
<|endoftext|>
Iż próżne człowiecze staranie bez Bożej pomocy Mając umysł stateczny czynić, co należy, 
Niech moja łódź, gdzie pędzi wola Boża, bieży I przy brzegu, który mi Bóg naznaczył, stanie, 
Jeśli nie jest bezportne ludzkie żeglowanie. 
Co na świecie, chyba błąd? kłopoty? marności? 
Imię tylko pokoju snadź i szczęśliwości, 
Którą widzi, a nie zna duch, chciwy lepszego, 
Będąc jakmiarz związany od sługi swojego. 
Sława smaczna, rozkoszy, władza, siła złota, 
Drugdy twa, 
Zeno twardy, słowem stalna cnota, 
Wątłe tamy na powódź zaćmionej bogini. 
Lecz ta niech zwyczaj zmieni, śmierć folgi nie czyni. 
Więc co tam spokojnego, gdzie burza ustawna? 
Przeto woli mej rada rządzić sie nie sprawna Chętne żagle rozwiła ku twej, 
Panie, chwale, Ty mię wieź, ty styruj sam: tak skończę bieg w cale.
<|endoftext|>
Przebóg! 
Jak żyję, serca już nie mając? 
Nie żyjąc, jako ogień w sobie czuję? 
Jeśli tym ogniem sam się w sobie psuję, 
Czemuż go pieszczę, tak się w nim kochając? 
Jak w płaczu żyję, wśród ognia pałając? 
Czemu wysuszyć ogniem nie próbuję Płaczu? 
Czemu tak z ogniem postępuję, 
Że go nie gaszę, w płaczu opływając? 
Ponieważ wszytkie w oczach u dziewczyny Pociechy, czemuż muszę od nich stronić? 
Czemuż zaś na te narażam się oczy? 
Cuda te czyni miłość, jej to czyny, 
Którym kto by chciał rozumem się bronić, 
Tym prędzej w sidło z rozumem swym wskoczy.
<|endoftext|>
Z czasem wszytko przemija, z czasem bieżą lata, 
Z czasem państw koniec idzie, z czasem tego świata. 
Za czasem ustaje dowcip i rozum niszczeje, 
Z czasem gładkość, uroda, udatność wiotczeje. 
Z czasem kwitnące łąki krasy postradają, 
Z czasem drzewa zielone z liścia opadają. 
Z czasem burdy ustają, z czasem krwawe boje, 
Z czasem żal i serdeczne z czasem niepokoje. 
Z czasem noc dniowi, dzień zaś nocy ustępuje, 
Czasowi zgoła wszytko na świecie hołduje. 
Szczera miłość ku tobie, 
Anno, me kochanie, 
Wszytkim czasom na despekt nigdy nie ustanie.
<|endoftext|>
Dzięka prywatna za dobrodziejstwa boskie Chwalcie dzieci Pana, chwalcie imię pańskie. 
Błogosławcie słudzy Najwyższego, wielbij i ty, drobna dziatwo, niepojętego Pana w dobroci. 
Który z ust niemowlątek i ssących zgotował sobie chwałę, a najprzyjemniejsze ma pienie w niewinności. 
Nuż i ty, domaku, nieustannym ze mną wołaj głosem: niech będzie imię pańskie błogosławione na wieki! 
Od wschodu słońca, aż na zachód jego, chwalebny Bóg i cudownym w mocy ręki swojej. 
Który czyni, iż niepłodna z brzemieniem chodzi, a dawszy syna, zdesperowaną matkę nabawi pociechy. 
Kiedy chce Pan, znosi z bezpotomnego sromotę niepłodności, a gdy mu się podoba, dopuszcza na wielu dzieci ojca sieroctwo. 
Choć utrapi ekspektatywą długo czekanego płodu, ale litując, nagrodzi błogosławieństwem, że powiwszy syna, rozśmieje się Sara w starości. 
Czego i ja doznawszy, za ten kawałek pociechy dziękujęć, 
Boże mój, i upadłszy sercem uniżonem, wielbię imię Twoje święte. 
Ty Panie uczyń z prostaka dowcipnego: aby umiał obierać dobre, a chronić się złego. 
Ty uczerstw rozum i siłę, zwłaszcza wlawszy w serce młode bojaźń Twoją, która jest początkiem mądrości. 
Nie umykajże mój Panie dozornej opieki Twojej, ratując go, a łaska pobudzająca do dobrego, niechaj będzie z nim zawsze. 
Bo któż Tobie podobny, 
Panie Boże nasz, który mieszkasz na wysokości, a przecie na niskie rzeczy wzglądasz, na niebie i na ziemi. 
Chwała Ojcu i Synowi, i Duchowi świętemu. 
Jako była na początku, tak i teraz, i zawsze, i na wieki wieków, .
<|endoftext|>
Przy jednym szczęściu dwie szkodzie Bóg daje. 
Głupi nie widzi, więc Fortunie łaje, Baczny, co dobrze, to na wirzch wykłada, 
A co nie gmyśli, to pilnie przysiada.
<|endoftext|>
Muszę wyznać, bo sie już nie masz na co chować: 
Nigdy bych był nie wierzył, bych tak miał żałować, 
Tego zwłaszcza, co nigdy mym własnym nie było, Po prawdzie mi nieprawie źle serce tuszyło. 
Aleciem barzo nagle wypadł z tej nadzieje, 
A mojej sie przygodzie nieprzyjaciel śmieje. 
Kto drugi ma bez prace, o co snadź dbał mało, 
A mnie za me staranie złe szczęście potkało. 
Samem swą własną ręką tę winnicę grodził, 
Aby jej był ani źwierz, ani zły ptak szkodził, Polewałem, żeby jej słońce nie suszyło, 
Nakrywałem, żeby jej zimno nie mroziło. 
A kiedy mię nalepsze miały potkać gody, 
Nie wiem, co za zły człowiek oberwał jagody. 
I używa z rozkoszą, czego dostał snadnie, 
A mnie, patrząc, jeno sie serce nie rozpadnie. 
Bodajże nie przechował, a bodaj poleżał! 
Nie wiem, jako mię do gron tak pięknych ubieżał. 
Ja sobie tak dobrych lat doczekać nie tuszę, Podobno jako niedźwiedź łapę lizać muszę.
<|endoftext|>
Temuż By Bóg duszę za duszę chciał od nas przyjmować, 
A mógł człowiek swym zdrowiem cudze odkupować. 
Ile mi kolwiek wieku naznaczono w niebie, 
Dałabych była wszytko, mężu mój, dla ciebie. 
Lecz iż na taki frymark śmierć nierada zwoli, 
A zachować swą srogość jednostajnie woli, 
Muszę trwać w ciężkim żalu i trosce po tobie, 
A moja wszytka radość legła z tobą w grobie.
<|endoftext|>
Śmiesznie to rzekła jedna białagłowa Słuchając pieśni, w której są te słowa: „Rada bym śmierci, by już przyszła na mię”, Proszę, ktą, niech go też mam znamię.
<|endoftext|>
Ofiara Tę sieć Mikołaj świętym ofiaruje, 
Bo mniej w starości co dzień mocy czuje. 
Teraz pod wodą grajcie, ryby, śmiele, 
Mikołaj zdycha, sieć wisi w kościele!
<|endoftext|>
Wiekuista mądrości, 
Boże niezmierzony, 
Który wszytko poruszasz, nie będąc wzruszony, 
Wściągasz prawem aniołów wojska niezliczone, 
Tak, że muszą z twą wolą chcenia mieć złączone. 
Opaczystym obłokom poczyniłeś tory, 
W których błądzić nie mogą, zgodne wiodąc spory, Pokazuje gwiazdy Tytanowe koło, 
W pewny czas rogi bierze Cynthia na czoło. 
Spólnie sie żywić muszą żywioły podniebne, 
Nie dziw, żeś dał naturze prawo tak chwalebne, 
Że nie władnie odstąpić od twej wiecznej woli, 
Gdyż ty w prawie dobroci trwasz i dobrej woli. 
Proch podnóżka twojego, czemu wolność mamy Twych ustaw ustępować, w których żywot znamy, 
Do tego przystępując, co śmiertelnie szkodzi? 
Dałeś rozum,— przecz u nas fortuna sie rodzi? 
Porzuć straszne pioruny, zatrać i przygody, 
Któremi znać dawasz, że chcesz z nami zgody, 
A utwierdź wolność chceniu, której nie zna użyć, Wolim w świętej ojczyźnie tobie wiecznie służyć.
<|endoftext|>
Wszystko, co stworzył Bóg ręką i słowem, 
Ustąpić czasy muszą stare nowem, 
I nic trwałego nie zostawił światu, 
Z wiekiem człowieka nie czyniąc traktatu. 
Dla tego, żeby z odmian oczywistych Nie zatapiał się w fortunach ojczystych, 
Ojczyznę raczej bez końca trwającą Szacował drożej nad przemijającą. 
Rozum nas uczy i oczy otwiera, 
Że kto się rodzi, ten pewnie umiera. 
Dzierżawcą jesteś tylko, nie dziedzicem, 
Oddaj, coś nadto wydarł komu z licem. 
Sam pan Bóg wieczny bez czasu, bez końca, 
Stateczny w łaskach, w nieszczęściu obrońca. 
W tym jednym połóż gruntowną nadzieję, 
Gdyż to, co świat dał, wiatr z plewą rozwieje. 
Przebież obszerny okrąg ziemi całej Ujrzysz ruiny w machinie nietrwałej. 
Pyszny Babilon, wyniosłe kolosy, 
Że były słyszysz, oczy widzą stosy. 
Miasta, fortece, zamki niedobyte, 
W twardych opokach, w żywych skałach ryte, 
Spytaj kto zburzył, kto rozsypał w prochy? 
Czas, co z wszech rzeczy zwykł czynić motłochy. 
I tak cokolwiek rodzi się pod słońcem, 
Ledwie żyć pocznie, aż początek końcem, I co dopiero z ziemie wierzch pokaże, 
W tęż samę drogę czas się wybrać każe. 
Przypatrz się wiośnie, jak pięknie nastaje W pęczu list kryjąc wnet odziewa gaje, Pokrywa nagość drzew przez zimę zdartą W nową je barwę stroi niewytartą. 
Cóż gdy niedługie w tych strojach pociechy? 
Nastąpi jesień, wiosna dudy w miechy. 
Czując, że ją wnet do siebie zawoła, 
Obedrze z sukni, aż ta znowu goła. 
Zielone trawy co w jednym kolorze, 
Z szmaragdem chodzą, ledwo nie w polorze, 
Też same skutki z swej własności mają, 
Że wzrok patrzących na się naprawiają. 
Długoż wam służy ta żywość wesoła? 
Ta piękność kwiatów, te pachniące zioła? 
Które w swych miętkich jedwabiach kryjecie, 
Zieloność dobrą nadzieją zowiecie. 
Ale jak długo te cieszą nadzieje? 
Póki szkodliwy wiatr was nie zawieje. 
Bo skoro słońce osuszy was z rosy Wnet zwiędłe, blade, pójdziecie pod kosy, Na cóż mam bawić pióro, rękę, myśli, 
Im głębiej wchodzę, tym mi wybrnąć ściśli. 
Każdego uczy codzienna praktyka Co dziś jaśniało, jutro z cieniem znika. 
W takowym lata całe bawiąc błędzie, 
Poczne raz myślić, co też dalej będzie, 
Gdy po skończonych tańcach, muzyk, lutnie, 
Czas nożycami stronę moję utnie. 
Spyta mię potem, kędy czas strawiłam, 
Na jaką wieczność sobie zarobiłam. 
Wstyd mówić głośno, cicho brzęczę z muchą, 
Że całe życie żyłam dworską juchą. 
W której dopiero dobrawszy się smaku, 
Właśnie tak jakby w wyszeptanym raku. 
Więc odtąd zacznę poprawiać errorów, 
Tracąc appetyt do dworskich saporów. 
Teatrum ci to na rozliczne sceny, 
Tu śmiech, tu żarty, jużci smutne treny, Ten się uskarża, że został w afroncie, 
Ta urażona słowem, płacze w kącie. 
Zacznie się taniec na przestronnej sali Świec w lustrach pełno, każdy chojność chwali. 
Ci mówią, wnet rozrywka uroście, 
Niech tylko wszyscy poschodzą się goście. 
Więc dwóch albo trzech sprzysięgłych kompanów Z daleka stojąc od siedzących panów, 
Taką zabawę biorą złej natury, 
Żeby nikt nie był z ich wolny cenzury. 
Jeden drugiego w bok trącając rzecze: 
Patrz jak się za tą ogon długi wlecze. 
Na tej opięto, kuso, graty stare, Znać w wodzie stała, gdy jej brano miarę. 
Ta jak żółw głową albo bażant chwieje, 
Ta zaś pod żaglem, leci, gdy wiatr wieje. 
Szum szelest za nią, ni bies kogo niesie, 
Czyli więc zwierza uganiają w lesie. 
Ta jak sikorka lub czeczotka drobna, 
Ta z nóg wysokich do czapli podobna. 
Za tą garb stoi okryty płaszczykiem, 
Tak kształtna, jakby wielbłąd pod dywdykiem. 
Ten w ogród cudzy musiał albo w żyto Często zaglądać, że mu biodro zbito. 
Powłóczy nogę, znaczna za nim ściszka, 
A w opasaniu jak wątrobna kiszka. 
Ów z taką miną w korwetach się sadzi, 
Ledwo o ścianę tyłem nie zawadzi. 
Rozumi, że to przed karytą pląsa, 
Gdy w kawalkacie jadąc kręci wąsa. 
Otoż tych skutków specyały dworskie. 
Lepiej gryść suchar i pić wody morskie, 
Niż przy biszkoktach i trunkach gustownych Na targowisko przyść ludzi obmownych. 
Piękna zabawa na strawionym czasie: 
Gdybyś postawił pilność przy kompasie, 
Żadna godzina w pracy nie wakuje, Ten szyje buty, ów suknie nicuje, 
Niektóry rano wstał jak na pańszczyznę, 
Pracuje głową, co za robociznę Dzisiaj potrzebną zacząć na pożytek: 
Myśli, mózg suszy, w zadumianiu wszytek. 
Bierze paciorki, sto ścieszek udepce, 
W rękach pacierze, w ucho djabeł szepce: 
Tych jeno bracie chwytaj się przekupi, 
Bierz jako mądry, kiedyć daje głupi. 
Kontent z konceptu swojego ministra Chwaląc poradę, że w biegłości bystra, 
Spieszy z napchanym za pokoje worem, 
Trząsa z judaszem bliźniego honorem. 
Powraca wesół, zyskał na frymarku, 
Nie śpi, nie żyłby lepiej na jarmarku. 
Za wypróżnione sakwy ludzkiej sławy, 
Wynosi tłomok podobień do nawy. 
Więc to przypiszę Bozkiej opatrzności, Modlitwa rzecze, w wielkiej gorącości Którą codziennie klepiąc to przyznaje, 
Że kto wstał rano, temu pan Bóg daje. 
Mylisz się, żebyć Bóg za to miał płacić Zdzierstwa twojego występek bogacić. 
Jużeś sam sobie uczynił nadgrodę Hołyszaś pokrył przez bliźniego szkodę. 
Są tacy co się przyjaciółmi liczą, 
Przychodząc z radą, że im dobrze życzą. 
Przyjaciel w radzie, szczera w ustach mowa Cóż gdy wąż chytry w zanadrzu się chowa. 
Zaczyna dyskurs, już o sekret prosi, 
Pogląda w kąty i głowę podnosi Jeźli kto z boku nie nadstawia ucha: 
To co dwaj mówią, niech trzeci nie słucha, Ledwie doczekać może odpowiedzi Swego kompana, jak na węglach siedzi. 
Chcąc słówko złapać jak ptaszka w swe siatki. 
Złapawszy skubie, dusi, sadza w klatki. 
Otoż tak czynią z przyjaciółmi właśnie: 
Sam zaczął dyskurs, prawiąc różne baśnie. 
O to co prosił, by było w sekrecie, 
Do wszystkich chodzi, tyle troje plecie. 
Gdyby mi czasu wystarczyło tyle, 
Opisać stratę w próżnem życiu chwile. 
Żałuję tylko, że wiek uszedł marnie, Wstyd mię w korzyści częstokroć ogarnie. 
Niech kto chce w dworskiem życiu smaki czuje, 
Niech w odebranych respektach góruje, 
Niech się zaszczyca wszelkiemi fawory, 
Niechaj mu wszyscy oddają honory, Mnie zazdrość siedząc w kąciku nie bierze, 
Życie osobne, że szczęśliwe wierzę. 
Życie kochane bez gminu, bez zgraje, 
Nikt mnie nie zdradzi, nikt mnie nie połaje. 
Cichość spokojna, książka i robota, Z tymi rozrywka, gdy przyjdzie ochota. 
Tych się nie strzegę, choć z nimi rozmawiam, 
One nikogo, i ja nie obmawiam. 
Więc póki Bozka wola żyć mi każe, 
Póki śmierć mego imienia nie zmaże, 
Póki grób z ciałem mem się nie powita, 
Osobność kochać będę, z dworem kwita.
<|endoftext|>
Ani Ulisses, ani Jazon młody, 
Choć o nich siła starzy nabajali, 
Tak wiele ziemie snąć nie objechali, 
Jako ty, który od Tybrowej wody Szedłeś, 
Franciszku, przez różne narody, 
Aż tam, gdzie nigdy lata nie uznali I ogniów palić ludzie nie przestali, 
Prze mróz gwałtowny i prze wieczne lody. 
Więc i w to nie wierz, aby w tej krainie Medea jaka i Circe nie była, 
Która by ludzi obracała w świnie. 
Tak się tu dobrze druga wyćwiczyła, 
Żeby tę sarnę, co tak bardzo słynie, 
W niedźwiedzia Circę łatwie obróciła.
<|endoftext|>
Oto usta już zamkniona,
Cso wczora o pieniądze się targowała.
Już na marach milcząc leży,
Cso nabywając jimienia
Przestępował zakon boży.
K niemu bracstwo zbirają,
A przyjaciele się o jimienie targają,
A dziatki żałosno płaczą,
Poki na oćca w domu patrzą.
Żona splatając ręce gorzko krzyczy,
Poki zwony zwoniąc słyszy.
MĘKĘ BOŻĄ SPOMINAJMY
Mękę bożą spominajmy,
Słowa jego pamiętajmy,
Ktore na krzyżu jest mowił,
Nam je na przykład zostawił.
W pirszem słowie tam się modlił,
Boga Oćca swego prosił
Za nieprzyjacielmi swojimi:
„Odpuść im gniw, Oćcze miły”.
Tam naukę nam jest wydał,
By braćcu każdy odpuszczał
Gniew, mierzączkę i złe sierce,
By w nie wszedł w piekielne mieśce.
Wtore słowo tam przemowił,
Gdy go łotr o łaskę prosił:
„Zaprawdę, toć tobie powiem,
Dzisia będziesz w raju mojem”.
W tem naukę Chrystus nam dał,
By żadny z nas nie rozpaczał,
Ale aby w Bodze dufał,
Za swe grzechy pokutował.
Zasmąconą matkę swoję
W trzeciem słowie pocieszył ją,
Miasto siebie Jana jej dał,
Aby ją tamo opatrzał.
Nierownoś, Chryste, przemieniał,
Za krolaś jej rybitwa dał,
Miecz boleści ją przenikał,
Jak Symeon prorokował.
Synom i dziewkam przykład dał,
Gdy swej matki nie zapomniał,
By swą matkę, oćca czcili,
Zawżdy jim dobrze czynili.
W czwartem słowie „pragnę” gdy rzekł,
Prosił Oćca za grzeszny wiek,
By ludziom niebo otworzył,
Ktore był Jadam zatworzył.
„Dokonało się” tam mowił,
Piąte słowo gdy przemowił,
Dokonało się zbawienie,
Diabła i piekła zwalczenie.
Szoste słowo z ust wypuścił:
„Boże, czemuś mię opuścił,
Już raczy dać spomożenie,
Nie daj dalej na męczenie”.
Nam naukę w tem słowie dał,
By się do Boga uciekał
Wszelki człowiek w potrzebach w swych,
Nie do czarownic przeklętych.
Gdy nasz Jesus już umierał,
Testament tam krasny działał,
Swą duszę Oćcu polecał,
Nikodemowi ciało dał.
Kościoł polecił Piotrowi,
A matkę swoję Janowi,
Katom odzienie swoje dał,
Judasz piekło też otrzymał.
Kostyrowie a łotrowie,
Zbojce, złodzieje, katowie,
Cić Krystusa z sukniej łupią,
Za swe grzechy piekło kupią.
Baczcie przykład, kostyrowie,
Napiszcie ji dziś w swej głowie!
Dwa kostarze w Węgrzech byli,
W Budzyniu z sobą jigrali.
W boże jimię jeden jigrał,
Tenci wszyćko jest przejigrał,
Drugi w jimię diabła jest grał,
Na bracie wszyćko pozyskał.
Tam się na Boga rozniewał,
Na cmyntarz tamo pobieżał,
Kamienim na obraz ciskał,
Boże rany jest odnawiał.
Tam ji diabli pochwycili,
Na powietrzu podnosili,
Trzewa s niego wytrącili,
Duszę z ciałem w piekło wzięli.
Zły to cynek kostyrze siadł,
Gdy po uszy do piekła wpadł,
Nie pomogą mu i dryje,
Już tam w piekle smołę pije.
Tego piekła nas uchowaj,
W łasce swojej nas zachowaj,
Jesu, przez twe umęczenie
Racz nam dobre dać skonanie. Amen.
<|endoftext|>
Samy do swej obory woły rozpuszczone Przybiegły z gór, gwałtownym deszczem umoczone, 
A ubogi Tirimach pod wysokim dębem Spi wieczny sen, piorunem uśpiony trozębem.
<|endoftext|>
Długo się w wannie parzysz, 
Pryszko pochodzona. 
Czy chcesz jako Pelijas odmłodnąć warzona?
<|endoftext|>
W pewnym ogrodzie pomiędzy szpalery W czas ranny chodząc szeptałam pacierze, 
Słucham ciekawie, że jakieś afery Sekretne mają Damy przy kwaterze, 
Siedząc na darniu w figurę kanapy, 
Co raz z tabakier zażywają rapy. 
Nadstawiam ucha przez grabiny gęste, 
Liście mnie swoim zasłoniło cieniem, Widzę łzy z oczu, a wzdychania częste, 
Uważam i mam litość nad stworzeniem Płci mojej, ledwie wraz z nimi nie kwilę, 
Nie wiedząc, że to płaczą krokodyle. 
Pierwsza zaczyna żal do męża prawić, 
Że jak smok siedzi na łańcuchu w domu, 
Nic nie dba, bym się czem miała zabawić, 
Sługi nie pytaj, zagrać nie masz komu, 
Ani takiego, żeby mnie zrozumiał W mądrych dyskursach rezonować umiał. 
Jakże tu mięszkać z takim domatorem, 
Co tylko wołom karmnym krzyżów maca, 
Zboże na targi wyprawuje worem, 
Prostych to osób z taką zrzędą praca, Kawy w mym domu nie znajdzie trzech ziarnek, 
Piwa mi z serem zagrzać każe garnek. 
Druga głos bierze: ach! miła sąsiadko Więcej ja cierpię z moim skąpcem męki, 
Kaszki na wieczór nagotuje rzadko, 
Kluczy z zapasa nie da mi do ręki, Muszek, wstąg, szpilek z marsem kiedy kupi, 
Jak z nim żyć, kiedy i skąpy, i głupi. 
Od trzeciej skarga zachodzi osoby Mówiąc: fraszka to, godna śmiechu sprawa, Mnie by zapłakać gdy nie znam co roby, 
Sejmów nie widzę, nie wiem gdzie Warszawa, 
Choćby mi boków naszturkano w ciżbie Bylem z raz była w Senatorskiej izbie. 
Nie wiem co jest bal, assamble, reduty, 
Mój mnie jegomość osadził przy kurach: 
Paź do ogona ma łatane buty, 
O blondynowych nie chce garniturach Wiedzieć, żebym je mieć mogła na modę, Otoż z tych racyi z gapiem się rozwiodę. 
Czwarta z westchnieniem rzecze: ja się cieszę Żem nie ja tylko sama nieszczęśliwa, Mój Borys nie chciał sprawić mi bekieszę, 
Takiej jak teraz modny wiek zażywa, 
Aksamit ponso podszyty marmurkiem Po szwach z masyfu bramowano sznurkiem. 
Sukna mi kupił miasto aksamitu, 
Szlamy wytarte z lamusu sprowadził, 
Na to u żyda zaciągnął kredytu, 
Mnie przy gałganach z kuśnierzem zasadził, Zważcież, jeżeli nie mam się czem smucić, 
Z tak słusznych przyczyn prostaka porzucić. 
Ostatnia mówi: jam się w wachlarzyku Pięknym kochała, gdzie miniatura Postać Kupida niby w ołtarzyku Wstawiła, co mu dać mogła natura, 
Wszystko wyraźne, w tak subtelnej sztuce Było, a resztę dla żalu ukrócę. 
Mój Satyr wziąwszy wachlarz w grube ręce, 
Jak jął wachlować niby kowal miechem, 
Nie uważając na członki chłopięce, 
Rozumiał, że to z pachołkiem Wojciechem, 
Za pasy chodzi, złamał kość słoniową, Rura za rurę osądził wołową. 
Ja pełna będąc cholery i żalu, 
Odjeżdżam z domu porzuciwszy dzieci, 
Na pożegnaniu powiem mu: brutalu, 
Już z tobą żyję rok dziesiąty trzeci, 
Dłużej nie myślę, intencyi nie kryję, 
Wiedz, w jakiej cenie są galanterye. 
Dłużej nie mogąc słuchać rzeczy podłych, 
Zatulam uszy, a zaciskam zęby, 
Uchodzę od tych piąciu Dam rozwiodłych, 
Aby mi słowo nie wypadło z gęby, 
Powiedzieć prawdę, że nie masz racyi Ni do rozwodu, ni separacyi. 
Milczałam dotąd, chcąc sekret zachować Dla wstydu, żem też i ja białogłowa, Odtąd zaczynam mężatki rachować, 
Zamiast pięć panien głupich, co je zowią W Ewangelij, że w lampach nie miały Oleju, od drzwi precz odejść musiały. 
Prędzej bym pannom niewiadomym rzeczy Błąd darowała niżeli zamężnym, 
Które gdy stuła ślubem ubezpieczy, 
I stan ich węzłem zadziergnie potężnym, 
Pomocą Boga wraz świętych wezwaniem Wolą utwierdzi, iść za swoim zdaniem. 
Jest to żart z Bogiem, z Świętymi igraszka, 
Ołtarz podobno u nich Gdańskim Biurem, Przysięgać jawnie, bagatela, fraszka, 
Ufając, że się pięknych pereł sznurem W zastaw złożonym, wyplątają z węzła: 
Ciałoć swobodne, lecz dusza uwięzła. 
Wiem, że niejednej w sumieniu zawierci Robak, choć go chce umorzyć sposoby: 
Nie opuszczę cię aż do samej śmierci, Opuszcza snadno dla podłej osoby: 
Przymierze z Stwórcą dla stworzenia łamie, 
Idź precz Antoni, żyj ze mną Adamie. 
Jeźli dla racyi wyżej wyrażonych Kochane panie szukacie rozwodu, 
Nie miejcie za złe, że was rozpuszczonych W swywoli sądzę, Polskiemu narodu Krzywdę czynicie, z siebie śmiechy, żarty, Honor wasz płacze, że goły, wytarty. 
Czy słuszna? żeby Rzym, 
Nuncyaturę, 
Konsystorz kłócić niegodziwą sprawą: 
Bóg dobry, iże piorunową chmurę Nie ześle, w piekło nie wyprawi nawą. 
Przyjdzie kres, kiedy z życiem was rozwiedzie, 
Będzie wiedziała każda, dokąd jedzie. 
Żałują wielu, żałuję też i ja Pasterzów naszych zacnych i pobożnych Że się o uszy niewinne obija Echo zgorszenia w materyach różnych. 
Radziemy zażyć sztuki Ulissesa Być głuchym, mijać Syren interesa.
<|endoftext|>
Kiedy by kogo Bóg był swymi słowy Upewnił, że miał czasu wszelakiego Strzec od złych przygód jego biednej głowy, 
Miałby przyczynę żałować sie swego Nieszczęścia, płacząc, że mu sie nie zstało Dosyć tak zacnej obietnicy Jego, 
Ale że Bogu z nami sie nie zdało Tak postępować, prózno narzekamy, 
Że sie co przeciw myśli przydało. 
Wszyscy w niepewnej gospodzie mieszkamy, 
Wszyscysmy pod tym prawem sie zrodzili, 
Że wszem przygodom jako cel być mamy. 
Na tym rzecz wszytka, żebysmy nosili Skromnie, cokolwiek na człowieka przydzie, 
A w niefortunie nazbyt nie tesknili. 
Płacz albo nie płacz, z drogi swej nie zydzie Boskie przejźrzenie, prózno sie kto zdziera: 
Niewola ciągnie, choć kto nierad idzie. 
Nadzieja dobra serca niech podpiera, Zaż to, że źle dziś, ma źle być i potym? 
Jedenże to Bóg, co i chmury zbiera, 
I co rozświeca niebo słońcem złotym.
<|endoftext|>
Przy pokazaniu się komety albo miotły ognistej anno Wyznawam, o Boże, w pokornem sercu przedziwne Imię Twoje, rozmyślając w cudownych, a rozumowi niepojętych dziełach Twoich. 
Gdzie pojrzę, gdzie się obrócę, wszędzieś obecnym jest, a nie tylko miejsce, na którem stoję, ale i oddech, który tchnę, od Ciebie być przyznawam. 
Patrzę wzgórę, aż nieba opowiadają chwałę i znają Cię być stwórcą empirejskich sfer kołowrotu. 
Pojrzęli po ziemi albo się na bezdenne morze zapatruję, aż Ty sypiesz granice królestwom, dajesz prawa narodom i nieutrzymane wód morskich wały wędzidłem mandatów Twoich kiełznasz. 
Twoją chwałę i wszechmocność opowiada bezrozumne stworzenie, dopieroż, którycheś na obraz Twój stworzył, wielbić Cię mają ludzie. 
Tyć tego, o Stwórco, nie potrzebujesz, ale przecie wdzięcznym być nie wadzi. 
Któż określi nieogarnioną moc? 
Kto wyrazi nieoszacowaną dobroć? 
I nad niebiosa wyniesione miłosierdzie Twoje? 
Gdyśmy obrazili majestat Twój, karania godnych osądziłeś, nie chciałeś jednak skwapliwie karać, w zapalczywości gniewu Twego. 
Napominałeś przez proroki, wyrzucałeś na oczy przez kaznodzieje, w ostatku jawne na niebie wystawiłeś następującej kary pogróżki: 
Gore na podmiesięcznych sferach zapalona gniewu Twego pochodnia i nigdy królestwom bez uszczerbku nie świecący kometa. 
Obłoki wydały z siebie już niewilgotną rosę, ale krwawym deszczem ziemię skropiło niebo. 
Trzęsła się, gdzie niezwyczaj, ziemia, i kagańce niebieskie światła swoje kryły, następującą przeznaczając rzeczy podmiesięcznych wariacją. 
Skądże Panie te niezwykłe cuda i w nadpowietrznych rzeczach dziwowiska: jeno od Ciebie ojcowskie do nawrócenia przestrogi. 
Ty, któryś na ścianie napisał Baltazowi przyszłego upadku oznajmienie, tymże palcem, ognisty wyraziłeś charakter. 
Na zgubę jednym, w upamiętanie drugim, a wszystkim, aby widzieli, iż Bóg stwórca, panuje narodom i stanowi królestwom granice. 
Któż podobny Panu, 
Panu i Bogu naszemu? 
W którym wszelkie stworzenie jest, rusza się i żyje? 
Zaprawdę, wielki Pan, sam cuda czyniący, a ten Bóg monarcha wszystkiego, stwórca nieba i ziemi. 
Skruszy ramię grzesznika i złośnika, i obrzydliwą wyniosłość poniży. 
Uczyni sprawiedliwość sierocie i uciśnionemu i rozkaże, aby się więcej pyszny nie wielmożył na ziemi. 
Któremu w dobroci niepojętemu, w miłosierdziu nieprzebranemu, w karaniu nieskwapliwemu, a w Trójcy świętej jedynemu, niech będzie cześć i chwała od wszelkiego stworzenia na wieki, .
<|endoftext|>
Nie rzekł jako żyw żaden więtszej prawdy z wieka, 
Jako kto nazwał bożym igrzyskiem człowieka. 
Bo co kiedy tak mądrze człowiek począł sobie, 
Żeby się Bóg nie musiał jego śmiać osobie? 
On, 
Boga nie widziawszy, taką dumę w głowie Uprządł sobie, że Bogu podobnym się zowie. 
On miłością samego siebie zaślepiony, 
Rozumie, że dla niego świat jest postawiony, On pierwej był, niżli był, on, chocia nie będzie, 
Przedsię będzie, próżno to, błaznów pełno wszędzie.
<|endoftext|>
Na hardego Nie chcę w tej mierze głowy psować sobie, 
Bych się, mój panie, miał podobać tobie, Widzę, żeś hardy mnie też na tym mało, 
Kiedy się tobie tak upodobało.
<|endoftext|>
Do Mikołaja Firleja Mało na tym, że moje fraszki masz pisane, 
Lecz je chcesz, 
Mikołaju, mieć i drukowane, Ku ćci czy hańbie mojej? Cóż, nie wierzysz temu Żeś i sam w nich? 
Ba, jesteś, już wierz słowu memu A tak rozmyśl się na to, trefno li to będzie, 
Gdy we fraszkach kasztelan drukowany siędzie? 
Jać wytrwam, choć mię będą fraszkopisem wołać, 
Bom nie mógł ani bojom, ani mężom zdołać.
<|endoftext|>
Ciebie zła lwica w ogromnej jaskini Nie urodziła, moja gospodyni, 
Ani swym mlekiem tygrys napawała, Gdzieżeś się wżdy tak sroga uchowała, 
Że nie chcesz baczyć na me powolności Ani mię wspomóc w mej wielkiej trudności? 
O którą samażeś mię przyprawiła, 
Że chodzę mało nie tak jako wiła. 
Wprawdzie żeć się już nie wczas odejmować, Ja ciebie muszę rad nierad miłować. 
Ty się w tym pomni, masz li mię mieć gwoli Z mej dobrej chęci czyli po niewoli.
<|endoftext|>
Wyznanie winy pokutującego człowieka Kto da głowie mojej potok łez obfitych? 
A oczom moim strumień płaczu nieustającego? 
Kto skruszy zatwardziałego serca opokę? 
Aby z niego wyniknął zdrój prawdziwego żalu na obmycie popełnionych złości. 
Abym przeszłe dni w gorzkości duszy mojej rozmyślając, doskonale ważył, czemem jest i kogom do gniewu pobudził? 
Obraziłem przedwieczny Majestat, sprzeciwiając się temu Panu, który mieszka w niedostępnej światłości. 
Temu Panu rebelizowałem, który mię z niczego stworzył, który wielki jest bez miary, i dla tego niezmierny, którego wola jest uczynić, którego chcenie jest moc. 
Który na każdem miejscu bez miejsca zostaje, wszystko obejmuje bez ogarnienia, i wszędy jest obecny przez istność, przytomność i władzę. 
Sprawiedliwy nad pojęcie nasze i dla tego straszny, wszechmocny i dla tego nieuchroniony. 
Któżem ja jest? com się na tę walkę zuchwale porwał, i gdzie będę, jeżeli nie w błocie szukał początków rodziny mojej? 
Zgniłość mi ojcem, matka, bracia, siostry robacy: a ja przecię całego nieba potęgę na rękę wyzywam. 
Cóż jest człowiek? 
Kawalec błota, syn gniewu, naczynie zelżywości, urodzony w plugastwie, żyjący w nędzy, mający umrzeć w ucisku. 
Nieszczęsny człowiek, z ciała i z duszy złożony, nie chce czci swojej rozumieć, gdy duszy nie słucha, która do nieba ciągnie, a za cielskiem idzie, które go w marności światowej grązi. 
Ej na odwrót kto pragniesz zbawienia, bo nie tylko szalona z Bogiem walczyć, ale też rozumowi przeciwna tak dobrotliwego Pana gniewać. 
Co za korzyść z grzechu, który sumienie jako kat wewnętrzny nudzi, albo co za zysk z rozkoszy, która prędko odbiega, żal i ból na umyśle, jako osa żądło zostawując. 
Cukruje z wierzchu jako żółć cielesne lubości, aby tak przysłodzonym trunkiem opojony człowiek, prędzej szedł na wieczne zatracenie. 
Jeszczem się po tych przysmakach nie obliznął, aż mię zaraz robak sumienia gryzie, a potem bojaźń zdejmuje, że niepokutnego na nieprzeżytą wieczność piekło ogarnie. 
Nie wymówi podnieta grzechu, ułomność ciała, pokusy szatańskie, jeżeli prawdziwa pokuta zranionego sumnienia nie opatrzy, a potem miłosierdzie boskie nie zleczy. 
Tobie tedy, o wieczny Panie, rany moje otwieram, a potem z suplikującym Dawidem miłosierdzia żebrzę. 
Zmiłuj się nade mną! 
Nie wchodź w sąd z sługą Twoim, o Boże: albowiem się nie usprawiedliwi przed Tobą żaden człowiek żyjący. 
Chwała Ojcu, i Synowi, i Duchowi świętemu. 
Jako była na początku tak i teraz, i zawsze, i na wieki wieków. .
<|endoftext|>
Karmię frasunkiem miłość i myśleniem, 
Myśl zaś pamięcią i pożądliwością, 
Żądzę nadzieją karmię i gładkością, 
Nadzieję bajką i próżnym błądzeniem. 
Napawam serce pychą z omamieniem, 
Pychę zmyślonym weselem z śmiałością, 
Śmiałość szaleństwem pasę z wyniosłością, 
Szaleństwo gniewem i złym zajątrzeniem. 
Karmię frasunek płaczem i wzdychaniem, 
Wzdychanie ogniem, ogień wiatrem prawie, 
Wiatr zasię cieniem, a cień oszukaniem. 
Kto kiedy słyszał o takowej sprawie, 
Że i z tym o głód cudzy się staraniem Sam przy tej wszytkiej głód ponoszę strawie.
<|endoftext|>
Do Kachny Choć znasz uczynność moję i chęć prawą czujesz, 
Przedsię ty mnie szpetną twarz, 
Kachno, ukazujesz.
<|endoftext|>
Nie dbają moje papiery O przeważne bohatery, Nic u nich Mars, chocia srogi, 
I Achilles prędkonogi, Ale śmiechy, ale żarty Zwykły zbierać moje karty. 
Pieśni, tańce i biesiady Schadzają się do nich rady. 
Statek tych czasów nie płaci, 
Pracą człowiek próżno traci. 
Przy fraszkach mi wżdy naleją, 
A to wniwecz, co się śmieją.
<|endoftext|>
Nic po tych zbytnich potrawach, nic po tym Śrebrze na służbie i obiciu złotym, k woli, kędy róża pozno kwitnie Nie szukaj zbytnie. 
Dobra-ć i miętka, co ją najdzie wszędzie, A kiedy równe towarzystwo siędzie, 
Prędka dobra myśl, a tym jeszcze chutniej, 
Gdy nie bez lutniej. 
Lutnia wódz tańców i pieśni uczonych, 
Lutnia ochłoda myśli utrapionych: 
Ta serce miękczy swym głosem przyjemnym Bogom podziemnym.
<|endoftext|>
Śnie, który uczysz umierać człowieka I ukazujesz smak przyszłego wieka, 
Uśpi na chwilę to śmiertelne ciało, 
A dusza sobie niech pobuja mało! 
Chce li, gdzie jasny dzień wychodzi z morza, 
Chce li, gdzie wieczór gaśnie pozna zorza Albo gdzie śniegi panują i lody, 
Albo gdzie wyschły przed gorącem wody. 
Wolno jej w niebie gwiazdom się dziwować I spornym biegom z bliska przypatrować, 
A jako koła w społecznym mijaniu Czynią dźwięk barzo wdzięczny ku słuchaniu. 
Niech się nacieszy nieboga do woli, 
A ciało, które odpoczynek woli, 
Niechaj tym czasem tęsknice nie czuje, 
A co to nie żyć, w czas się przypatruje.
<|endoftext|>
Nie ma świat nic trwałego, a to barzo k rzeczy: 
Jaki liścia, taki jest rodzaj i człowieczy. 
Ale rzadki, co by tę powieść Homerowę, 
Przypuściwszy do uszu, wlepił sobie w głowę. 
Bo każdego swa własna nadzieja uwodzi A ledwie sie z człowiekiem zaraz nie urodzi. 
Póki zakwitła młodość stoi w swojej mierze, 
Lekka myśl niepodobne rzeczy przed się bierze: 
O starości nie myśli ani na śmierć pomni A w dobrym zdrowiu będąc, choroby nie wspomni. 
Szalony ludzki rozum ani oni znają, 
Jako młodość i żywot prędko upływają. 
Co ty wiedząc, bądź cierpliw do kresu żywota, 
Strzegąc sie, ile możesz, troski a kłopota.
<|endoftext|>
Nie znam się ku tym łupom: kto li to, szalony, 
W Marsowym domu przybił ten dar niezdarzony? 
Widzę całe szyszaki, tarcze nie skrwawione, 
Widzę drzewa i groty nic nie naruszone. 
Gore mi twarz przed wstydem, a pot przez mię bije. 
Raczej gmach i łożnicę tym niechaj obije, 
A mój kościół przyszlachci łupy skrwawionymi, Srogi Mars rychlej się da ubłagać takimi.
<|endoftext|>
Idąc mimo libraryją, 
Kędy mądre księgi biją, 
Lubimir miedzy tytuły Przeczytał: 
Bitwa u Huły. 
Zlękł się i padł. 
Hej, panowie, 
Moskiewscy bohatyrowie, 
Dla Boga, nie zabijajcie, 
Raczej żywo poimajcie!
<|endoftext|>
Do Jego Mił. 
P. 
Wojewody Wileńskiego Patrzaj, jako płodnych pszczół niesłychane roje Okładły, zacny panie, miodem ściany twoje. 
Dobry to znak, jeśli Bóg dał wieszczą myśl komu, 
Że dostatek i wieczne potomstwo w twym domu.
<|endoftext|>
Ofiara Łuk i sajdak twój, 
Febe, niech będzie, lecz strzały W sercach nieprzyjacielskich w dzień boju zostały.
<|endoftext|>
O żywocie ludzkim Wieczna Myśli, któraś jest dalej niż od wieka, 
Jesli cię też to rusza, co czasem człowieka, 
Wierzę, że tam na niebie masz mięsopust prawy Patrząc na rozmaite świata tego sprawy. 
Bo leda co wyrzucisz, to my, jako dzieci, 
W taki treter, że z sobą wyniesiem i śmieci. 
Więc temu rękaw urwą, a ten czapkę straci, Drugi tej krotochwile i włosy przypłaci. 
Na koniec niefortuna albo śmierć przypadnie, 
To drugi, choćby nierad, czacz porzuci snadnie. 
Panie, godno li, niech tę rozkosz z Tobą czuję: 
Niech drudzy za łby chodzą, a ja się dziwuję.
<|endoftext|>
Czy głupstwem, czy omyłką, czy obiema społem, 
Posadzono nie wedle godności za stołem Jednego urzędnika. 
Ten się nic nie miesza, 
Lecz i cześnika, oraz i siebie rozgrzesza: 
Posadź, kędy chcesz, byle misa niedaleka. 
Miejsce człowiek, nie miejsce ozdabia człowieka.
<|endoftext|>
Nic teraz po mych fraszkach, bo insze nastały, 
Których poczet na każdy dzień widzę niemały. 
Więc je na pargaminie nadobnie pisano, 
A niektóre i złotym prochem posypano. 
U każdej orzeł i pstra czysta sznura długa. 
Spytajże Arystarcha: fraszka jako druga.
<|endoftext|>
Meglewski, na mą duszę, 
Zawżdy się rozśmiać muszę Wspomniawszy na naszego Gospodarza dobrego. 
Ja sobie brząkam w stronę, 
Pieśń przyśpiewając onę: „A dla twojej ochoty Jeszczem tu od soboty.” „Panie, nie życz mi szkody, 
Jeszcześ tu ode śrzody.”
<|endoftext|>
Już tyle razy słońce wracało I blaskiem swoim dzień szczyci, A memu światłu cóż to się stało, 
Że mi dotychczas nie świéci? 
Już się i zboże do góry wzbiło, 
I ledwie nie kłos chce wydać, Całe się pole zazieleniło, Mojej pszenicy nie widać! 
Już słowik w sadzie zaczął swe pieśni, 
Gaj mu się cały odzywa. 
Kłócą powietrze ptaszkowie leśni, A mój mi ptaszek nie śpiéwa! 
Już tyle kwiatów ziemia wydała Po onegdajszej powodzi, W różne się barwy łąka przybrała, A mój mi kwiatek nie schodzi! 
O wiosno! 
Pókiż będę cię prosił, 
Gospodarz zewsząd stroskany? 
Jużem dość ziemię łzami urosił: 
Wróć mi urodzaj kochany!
<|endoftext|>
Do tegóż Albo z nas szydzisz, albo sam wiłujesz, 
Kota się boisz, a kotkę miłujesz. 
Więc kota nie chcesz, a chcesz ciągnąć kotkę, 
Wierę cię ludzie będą mieć za plotkę.
<|endoftext|>
Posłuchajcie, bracia miła, 
Kcęć wam skorżyć krwawą głowę, Usłyszycie moj zamętek, 
Jen mi się zstał w Wielki Piątek. 
Pożałuj mię, stary, młody, 
Boć mi przyszły krwawe gody: 
Jednegociem Syna miała I tegociem ożalała. 
Zamęt ciężki dostał się mie, ubogiej żenie, 
Widzęć rozkrwawione me miłe narodzenie, Ciężka moja chwila, krwawa godzina, 
Widzęć niewiernego Żydowina, 
Iż on bije, męczy mego miłego Syna. 
Synku miły i wybrany, 
Rozdziel z matką swoją rany, A wszakom cię, 
Synku miły, w swem sercu nosiła, 
A takież tobie wiernie służyła. 
Przemów k matce, bych się ucieszyła, 
Bo już jidziesz ode mnie, moja nadzieja miła. 
Synku, bych cię nisko miała, 
Niecoć bych ci wspomagała: 
Twoja główka krzywo wisa, tęć bych ja podparła, Krew po tobie płynie, tęć bych ja utarła, Picia wołasz, piciać bych ci dała, 
Ale nie lza dosiąc twego świętego ciała. 
O anjele Gabryjele, 
Gdzie jest ono twe wesele, 
Cożeś mi go obiecował tako barzo wiele, 
A rzekęcy: „Panno, pełna jeś miłości!” A ja pełna smutku i żałości. 
Sprochniało we mnie ciało i moje wszytki kości. 
Proścież Boga, wy miłe i żądne maciory, 
By wam nad dziatkami nie były takie to pozory, 
Jele ja nieboga ninie dziś zeźrzała Nad swym, nad miłym Synem krasnym, 
Iż on cirpi męki nie będąc w żadnej winie. 
Nie mam ani będę mieć jinego, 
Jedno ciebie, 
Synu, na krzyżu rozbitego.
<|endoftext|>
Już miesiąc zeszedł, psy się uśpiły, 
I coś tam klaszcze za borem. 
Pewnie mnie czeka mój Filon miły, 
Pod umówionem jaworem. 
Nie będę sobie warkocz trefiła, 
Tylko włos zwiążę splątany, Bo bym się bardziej jeszcze spóźniła, 
A mój tam tęskni kochany. 
Wezmę z koszykiem maliny moje, 
I tę plecionkę różowę: 
Maliny będziem jedli oboje, Wieniec mu włożę na głowę. 
Prowadź mię teraz, miłości śmiała! 
Gdybyś mi skrzydła przypięła! 
Żebym najprędzej bór przeleciała, 
Potem Filona ścisnęła! 
Oto już jawor Nie masz miłego! 
Widzę, że jestem zdradzona! 
On z przywiązania żartuje mego, Kocham zmiennika Filona. 
Pewnie on teraz koło bogini Swej, czarnobrewki Dorydy, 
Rozrywkę sobie okrutną czyni, 
Kosztem mej hańby i bièdy. 
Pewnie jej mówi: że obłądzona Wspieram się w drzewa i bory, 
I zamiast jego białego łona, 
Ściskam nieczułe jawory. 
Filonie! wtenczas kiedym nie znała Jeszcze miłości szalonej, 
Pierwszy razem ją w twoich zdybała Oczach i w mowie pieszczonej. 
Jakże mię mocno ubezpieczała, 
Że z tobą będę szczęśliwą! 
A z tem się chytrze ukryć umiała, 
Że bywa czasem fałszywą. 
Słabą niewinność łatwo uwiodą! 
Teraz wracając do domu, 
Nauczać będą moją przygodą, 
Żeby nie wierzyć nikomu. 
Ale któż zgadnie: przypadek jaki Dotąd zatrzymał Filona? 
Może on dla mnie zawsze jednaki, 
Możem ja próżno strwożona? 
Lepiej mu na tym naszym jaworze Koszyk i wieniec zawieszę, 
Jutro paść będzie trzodę przy borze Znajdzie! jakże go pocieszę! 
Och, nie! on zdrajca, on u Dorydy, 
On może teraz bez miary Na sprośne z nią się wydał bezwstydy A ja mu daję ofiary Widziałam wczoraj, jak na nią mrugał, Potem coś cicho mówili: 
Pewnie to dla niej ten kij wystrugał, 
Co się mu wszyscy dziwili. 
Jakżeby moję hańbę pomnożył, 
Gdyby od Laury uwity Wieniec na głowę Dorydy włożył, 
Jako łup na mnie zdobyty? 
Wianku różany! gdym cię splatała, 
Krwiąm się rąk moich skropiła: 
Bom twe najmocniej węzły spajała, 
I z robotąm się kwapiła. 
Teraz bądź świadkiem mojej rozpaczy I razem naucz Filona: 
Jako w kochaniu nic nie wybaczy Prawdziwa miłość, wzgardzona. 
Tłukę o drzewo koszyk mój miły, 
Rwę wieniec, którym splatała. 
Te z nich kawałki będą świadczyły, 
Żem z nim na wieki zerwała Kiedy w chrościnie Filon schroniony Wybiegł do Laury spłakany, 
Już był o drzewo koszyk stłuczony, 
Wieniec różowy stargany. 
Filon O popędliwa! o ja niebaczny! 
Lauro! poczekaj dwa słowa Może występek mój nie tak znaczny, 
Może zbyt kara surowa, Jam tu przed dobrą stanął godziną, 
Długo na ciebie klaskałem, Gdyś nadchodziła, między chrościną Naumyślnie się schowałem, 
Chcąc tajemnice twoje wybadać, 
Co o mnie będziesz mówiła? 
A stąd szczęśliwość moję układać, 
Ale czekałem zbyt siła. 
Pierwsze twe skargi o Dorys były, 
Sądź o mnie, 
Lauro, inaczej: 
Kogóż by wdzięki tamte wabiły, 
Kto cię raz tylko obaczy? 
Prawda, że czasem z nią się bawiło, 
Mając znajomość od długa, Ale kochania nigdy nie było Nie już ten kocha, co mruga. 
Oto masz ten kij, po nim znamiona Niebieskie, gładko rzezane, 
W górze zobaczysz nasze imiona, 
Obłędnym węzłem związane. 
Cóżem zawinił, byś mię gubiła Przez twój postępek tak srogi? 
Czyliż dlatego, żeś ty błądziła, 
Ma ginąć Filon ubogi? 
Jeśli się za co twych gniewów boję To mię twa rozpacz strapiła: 
Długom kupował ciekawość moję, Łzamiś ją swemi płaciła. 
Ale w tym wszystkim złość nic nie miała: 
Wszystko z powodu dobrego, Ja wiem, dlaczegoś tyle płakała. 
Ty wiesz mój podstęp dlaczego? 
Laura Dajmy już pokój troskom i zrzędzie: 
Ja cię niewinnym znajduję, Teraz mój Filon droższy mi będzie, 
Bo mię już więcej kosztuje. 
Filon Teraz mi Laura za wszystko stanie. 
Wszystkim pasterkom przodkuje, I do gniewu ją wzrusza kochanie, 
I dla miłości daruje. 
Laura Jedna się Dorys wyłączyć miała, 
Jej pierwsze miejsce naznaczę, 
Na to wspomnienie drżę zawsze cała, 
Cóż, kiedy cię z nią obaczę! 
Filon Dla twego, 
Lauro, przypodobania, 
Przyrzekam ci to na głowę: 
Chronić się będę z nią widywania, 
W żadną nie wnijdę rozmowę. 
Laura Czymże nagrodzę za te ofiary? 
Nie mam prócz serca niemego, Jedne ci zawsze przynoszę dary, 
Przyjmij, jako co nowego. 
Filon Któż by dla ciebie nie zerwał węzły Przyjaźni, co mię nęciły? 
W twej pięknej twarzy wszystkie uwięzły Nadzieje moje i siły. 
Laura Ja mam mieć z płaczu po twarzy smugi, Ale, jak mi się nadarzy Spleść i ułożyć warkocz mój długi, 
Mówią, że mi to do twarzy. 
Filon Gdyby mi Akast dawał swe brogi Ze złotem swojej Izmeny, 
Rzekłbym: 
Akaście! tyś jest ubogi, 
Bo moja Laura bez ceny. 
Laura Ani ja pragnę szczęścia wielkiego, 
Które choćbym też i miała Za jeden uśmiech Filona mego Zaraz bym z chęcią mieniała. 
Filon O światło moje, wpośród tej nocy! 
Zagrodo mego spokoja! 
Ty jeszcze nie wiesz o twojej mocy, 
A ja czuję ją o moja! 
Laura Połóż twą rękę, gdzie mi pierś spada, 
Czy słyszysz to serca bicie? 
Za uderzeniem każdym ci gada, 
Że cię tak kocha, jak życie. 
Filon Daj mi ust z których i niepokoje, 
I razem słodycz wypływa Tą drogą poślę zapały moje, 
Aż gdzie twa dusza przebywa. 
Laura Czy w każdym roku taka z kochania, 
Jak w osiemnastym, mozoła? 
Jeśli w tym nie masz pofolgowania, 
Jak człek miłości wydoła? 
Filon Ściśnij twojego, 
Lauro! 
Filona, Ja cię przycisnę wzajemnie: 
Serca zbliżone łonem do łona, 
Rozmawiać będą tajemnie. 
Laura Ty mię daleko ściskasz goręcej: 
A jam cię tylko dotknęła: 
Nie przeto, 
Filon, kochasz mię więcej, 
Miłość mi siły odjęła. 
Filon Lauro! coś dotąd dla mnie świadczyła, 
Jeszcze dowodzi to mało, 
Że mię tak kochasz, jakeś mówiła: 
Jeszcze mi prosić zostało. 
Laura Tegom się miała z ciebie spodziewać? 
Jakże to skarga niezbożna! 
Nie proś, nie każ mi: ty mię chcesz gniewać Kochać cię więcej nie można. 
Filon Kiedyż mię za to nie będziesz winić? 
I kiedyż będziesz wiedziała, 
Co do dzisiejszej łaski przyczynić, Że taka miłość niecała? 
Laura Filonie! widzisz wschodzące zorze, 
Już to drugi raz kur pieje. 
Trochę przydługo bawię na dworze Jak matka wstała! truchleję. 
Filon Żal mi cię puścić, nie śmiem cię trzymać Kiedyż przyśpieszy czas drogi, 
Gdy z moją Laurą i słodko drzymać, 
I bawić będę bez trwogi. 
Laura Miesiącu! już ja idę do domu! 
Jeśliby kiedy z Dorydą Filon tak trawił noc po kryjomu, 
Nie świeć, niech na nich dżdże idą!
<|endoftext|>
O wszego świata wszytek lud,
Patrz ninie na Jezu Krystow trud,
Jestli tak wielka żałość,
Jąż widziała wszego świata włość?
Jiż ji z prawem jimieli miłować
I wszegdy jego nogi całować,
Ninie ji śmieli ukrzyżować.
<|endoftext|>
Kupić by cię, mądrości, za drogie pieniądze, 
Która jesli prawdziwie mienią wszytki żądze, 
Wszytki ludzkie frasunki umiesz wykorzenić, 
A człowieka tylko nie w anioła odmienić, 
Który nie wie, co boleść, frasunku nie czuje, 
Złym przygodam nie podległ, strachom nie hołduje. 
Ty wszytki rzeczy ludzkie masz za fraszkę sobie, 
Jednaką myśl tak w szcześciu, jako i w żałobie Zawżdy niesiesz, ty śmierci namniej sie nie boisz, 
Bezpieczną, nieodmienną, niepożytą stoisz. 
Ty bogactwa nie złotem, nie skarby wielkiemi, 
Ale dosytem mierzysz i przyrodzonemi Potrzebami, ty okiem swym nieuchronionym Nędznika upatrujesz pod dachem złoconym, 
A uboższym nie zajźrzysz szcześliwego mienia, 
Kto by jedno chciał słuchać twego upomnienia. 
Nieszcześliwy ja człowiek, którym lata swoje Na tym strawił, żebych był ujźrzał progi twoje. 
Terazem nagle z stopniów ostatnich zrzucony I miedzy insze, jeden z wiela, policzony.
<|endoftext|>
Ma w to wierzyć człek wszelaki,
Że Bog w personach trojaki,
Ale jeden jest w isności
Krol nad krolmi, pan możności.
Jako w słuńcu trzy własności
Nie szkodzą jego jedności,
Ociec, Syn i Duch Święty,
Społem w krolestwie jednaki.
Wielki upor jest sie badać,
Łaska wielka wiarę dawać,
To uznasz, jest żywot wieczny,
Zbawienia bądź za to pewny.
Trojcę Świętą wyznawajmy,
W Bostwie jedność wyznawajmy,
Tak Ociec, Syn i Duch Święty
Jeden Bog w Trojcy na wieki.
<|endoftext|>
Dobranoc Jacenta I wam usta czyste, 
I słodkie oczęta, 
I piersi parzyste. 
Ja nie spać statecznie Całą noc gotowym, 
Bo któż śpi bezpiecznie Przy skarbie takowym? 
Wzięłaś mi sen cały, 
Oczu twych czarami, 
Nie będę, zuchwały, 
Żartował z oczami. 
Pójdęż ja do fary, 
Jak się na dzień zbierze, 
Na te twoje czary Zakupię pacierze. 
Kupięć ja i świecę, 
Za złotowiec cały, 
Bym nie miał tęsknicę, 
Po Jacentej białej. 
Przynajmniej uproszę, 
Jeśli jest zuchwała, 
By, co ja ponoszę, 
Toż samo cierpiała.
<|endoftext|>
Rymy głupie, rymy nieobaczne, 
W których jako we źwierciedle znaczne Me szaleństwo, idźcie w ogień wszytki, 
A zatłumcie mój postępek brzydki, 
Za który się długo wstydać muszę. 
Serdecznego żalu tu nie ruszę, 
Bo ten w twardym dyjamencie ryto, 
Aby wiecznie trwał, czego mnie lito. 
O przyczynę, prze Bóg, nie pytajcie Ani mi tej rany odnawiajcie! 
Niewdzięczność mię ludzka potępiła, 
Bodaj się źle wrychle zapłaciła!
<|endoftext|>
A jacy to źli ludzie mieszczanie krakowianie,
Żeby pana swego, wielkiego chorągiewnego,
Zabiliście, chłopi, Andrzeja Tęczyńskiego!
Boże się go pożałuj, człowieka dobrego,
Iże tako marnie szczedł od nierownia swojego!
Chciałci krolowi służyci, swą chorągiew mieci,
A o chłopi pogębek dali ji zabici.
W kościeleć ji zabili, na tem Boga nie znali,
Świątości nizacz nie mieli, kapłany poranili.
Zabiwszy rynną ji wlekli, na wschod nogi włożyli,
Z tego mu gańbę czynili.
Do wrocławianow posłali, do takich jako i sami,
A skarżąc na ziemiany, by jim gwałty działali.
Wrocławianie jim odpowiedzieli, żeście to źle udziałali,
Żeście się ukwapili, człowieka zabili.
Kłamacie, chłopi, jako psi, byście tacy byli!
Nie stojicie wszytcy za jeden palec jego!
Mnimaliście, chłopi, by tego nie pomszczono?
Jużci jich szeć sieczono, jeszcze na tem mało!
A ten Waltko radźsa, ten niewierny zdradźsa,
Z Greglarem się radzili, jakoby ji zabić mieli.
Pan krakowski jego miłość z swojimi przyjacioły –
Boże, je racz uzdrowić – sie tego pomścili.
Jaki to syn ślachetny Andrzeja Tęczyńskiego,
Żeć on mści gorąco oćsa swego –
Boże, ji racz pozdrowić ode wszego złego! Amen.
<|endoftext|>
Z sercam się rozśmiał Jędrzeja słuchając, 
Kiedy do domu przyszedł narzekając „A kat jej prosi, by się ku mnie miała, 
Teraz się, małpa, z podchłopia wyrwała.”
<|endoftext|>
Do gospodarza Rad się widzę u ciebie, gospodarzu miły! 
Ale wypić tak wiele nie mej słabej siły, A gdy mi każesz pełnić sobie albo komu, 
Jakobyś rzekł: „Nie chcę cię mieć długo w tym domu.”
<|endoftext|>
Sprawiwszy dla nich ucztę dosyć strojną w niebie. 
Proszone Merkuryjusz lotny zebrał bogi, 
Przybył gładki Kupido, a z nimi Mars srogi. 
Już stoły zastawiono potrawy bez braku I Lyaeus z nektarem nie omieszkał znaku. 
Jowisz goście posadzał, pilno ich częstuje, 
O wesołą myśl prosi, sam ją pokazuje. 
A skoro się odprawił obiad nieubogi, 
Zakrzątnął się z napojem piwniczy trzyrogi. 
Szarłatem wszystkich skrasił, a swym dumnym winem Powadził tamże zaraz Marsa z Kupidynem. 
Mars z niego zadworował, ale synek gładki Zapomniał swej natury i łaskawej matki Swej łagodnej zwierzchności, lubej płci i stroju, 
Choć ci i sam zwycięzca, lecz nie tego boju. 
Marsu szpetnie przymówił, on mu też odpowie Trefnie barzo, a w tym też uczynił swej mowie Koniec, co też bożkowi bynamniej niemiło. 
Przymówkim tej zapomniał, coś od zadku było. 
Znowu zaczął Kupido, 
Mars go ręką srogi Po rumianej twarzyczce sięgnął przez dwa bogi. 
Wnet bożek tą zniewagą srodze się rozżarzy, 
Rzucił się rozgniewany do Marsowej twarzy. 
Paznokty go podrapał, ucieszył się z tego, 
Że krew obaczył Marsa niezwyciężonego. 
A Mars też nie do broni, nie jak bitwę zwodzą Waleczni zapaśnicy, gdy za pasy chodzą, 
Ale go ujął za łeb, a ręce Marsowe W szczerojedwabne włosy wplotły się bożkowe. 
Jako gdy jedwab robi bombiks, robak mały, 
Tak się ręce Marsowe w jego włosiech zdały. 
Potem się wszystka orda boska poruszyła, 
Porzuciwszy dobrą myśl k broni się rzuciła. 
Huk był srogi na niebie, wszczęło się wołanie, 
Grzmot prawie niezwyczajny, broń gołych trzaskanie. 
Janus drzwi pozamykał, by snadź Kupidyna Wenus w chmurę nie skryła, jak Pryjama syna, 
Gdy czynił z Menelajem o Helenę, który Bić się wyszedł z Parysem przed trojańskie mury. 
Wstał potem i sam Jowisz gniewny z stołka swego, 
Że się zwada zaczęła na tej uczcie jego. 
Począł hamować innych, prosząc uniżenie, 
Aby na gospodarza chcieli mieć baczenie, By się z sobą jednali, 
Jowiszowa rada, 
Na co i sam Kupido chętnie rad przypada. 
Ale Mars nie pozwala, nie da się hamować, 
Chce się mu z Kupidynem po wtóre spróbować. 
Lecz przecie go bogowie z Jowiszem prosili, 
Aby się pojednawszy, zgodą z sobą żyli. 
Na co ledwie przyzwolił prośbami zmiękczony, 
A Kupido rad temu, nieborak zwątlony. 
Potem gdy już umilkli, wpośrzód wszystkich koła Mars do Jowisza tymi słowami zawoła: „Jowiszu, któregośmy pełni wszej tej chęci, 
Przebacz, proszę, ani miej tego w swej pamięci, 
Co się u ciebie stało, nie z mojej przyczyny, 
Kupido zwadę zaczął, jam bez wszelkiej winy, Na twój rozkaz bić się z nim i jednać gotowy, 
A teraz że przy tobie potkał mię łup nowy, 
Dajęć dobrą garść włosów jego w upominku”. 
Gdzie Mars śmiały zasiada, wara, 
Kupidynku!
<|endoftext|>
Twe oczy, skąd Kupido na wsze ziemskie kraje, 
Córo możnego króla, harde prawa daje, 
Nie oczy, lecz pochodnie dwie nielitościwe, 
Które palą na popiół serca nieszczęśliwe. 
Nie pochodnie, lecz gwiazdy, których jasne zorze Błagają nagłym wiatrem rozgniewane morze. 
Nie gwiazdy, ale słońca, pałające różno, 
Których blask śmiertelnemu oku pojąć próżno. 
Nie słońca, ale nieba, bo swój obrót mają I swoją śliczną barwą niebu wprzód nie dają. 
Nie nieba, ale dziwnej mocy są bogowie, 
Przed którymi padają ziemscy monarchowie. 
Nie bogowie też zgoła, bo azaż bogowie Pastwią się tak nad sercy ludzkimi surowie? 
Nie nieba: niebo torem jednostajnym chodzi, Nie słońca: słońce jedno wschodzi i zachodzi, Nie gwiazdy, bo te tylko w ciemności panują, Nie pochodnie, bo lada wiatrom te hołdują. 
Lecz się wszytko zamyka w jednym oka słowie: 
Pochodnie, gwiazdy, słońca, nieba i bogowie.
<|endoftext|>
Słońce już padło, ciemna noc nadchodzi, 
Nie wiem, co za głos uszu mych dochodzi, Postoję mało, a dowiem sie pewnie, 
Dlaczego płacze ta pani tak rzewnie. Już to dziesiąte lato niebo toczy, 
Jako me smutne zawsze płaczą oczy, A dokąd mi sie miły mój nie wróci, 
Żaden na świecie troski mej nie skróci. 
Już wszyscy inszy nazad przyjechali, 
Którzy nieszczęsnej Troje dobywali, Jam tylko sama bez męża została: 
Sroga Fortuna, ta mi go zajźrzała. 
Bodaj był w ten czas, gdy do Sparty płynął, 
Ten cudzołożnik na morzu zaginął! 
Uszłabych była tej ciężkiej żałości, 
Przed którą prawie schną dziś moje kości. 
Jako ptak, kiedy towarzysza zbędzie, 
Nigdy na rózdze zielonej nie siędzie, 
A między bory i pustymi lasy Sam jeden lata po swe wszystkie czasy, 
Tak ja, nieszczęsna, w jego niebytności Muszę być zawżdy w trosce i w żałości, Chronię sie ludzi, sama nie wiem czemu, 
Radam, gdy świadka nie mam płaczu swemu. 
Bałam sie zawżdy, póki wojna trwała, 
Alem wżdy o nim, nieboga, słyszała, Teraz nie wiedzieć, gdzie po świecie błądzi, 
A wierne serce zawsze gorzej sądzi. 
Troszczą mię, smutną, srogie morskie wody, 
Troszczą mię wiatry i złe niepogody, 
Troszcze mię wszystko, cokolwiek być może, Tobie go ja tam poruczam, mój Boże! 
I to mi czasem na myśl więc przychodzi Bo łacno, gdy chce, nieszczęście ugodzi, 
Że moje serce prózno sie frasuje, 
A on podobno gdzie indziej miłuje. 
Źleć by mi płacił moje życzliwości, 
Bych miała doznać takiej niewdzięczności, Bodajbych pierwej ostatnie skonała, 
Niżli nowiny takiej doczekała! 
Aleć ja dufam jego szczerej cnocie, 
Że mię nie będzie chciał mieć w tym kłopocie, Będzie pamiętał i statecznie chował Miłość i wiarę, którą mi ślubował. 
Usilne wiatry, co morzem władacie, 
Jesli też kiedy, co to miłość, znacie, 
Dodajcie mu tak szczęśliwego biegu, 
Że wrychle stanie na ojczystym brzegu.
<|endoftext|>
Niezwykłym i nie leda piórem opatrzony Polecę precz, poeta, ze dwojej złożony Natury: ani ja już przebywać na ziemi Więcej będę, a więtszy nad zazdrość, ludnemi Miasty wzgardzę. 
On, w równym szcześciu urodzony, 
On ja, jako mię zowiesz, wielce ulubiony Mój Myszkowski, nie umrę ani mię czarnemi Styks niewesoła zamknie odnogami swemi. 
Już mi skóra chropawa padnie na goleni, 
Już mi w ptaka białego wierzch sie głowy mieni, Po palcach wszędy nowe piórka sie puszczają, 
A z ramion sążeniste skrzydła wyrastają. 
Terazże nad Ikara prędszy przeważnego Puste brzegi nawiedzę Bosfora hucznego I Syrty Cyrenejskie, 
Muzom poświęcony Ptak, i pola zabiegłe za zimne Tryjony. 
O mnie Moskwa i będą wiedzieć Tatarowie, 
I róznego mieszkańcy świata Anglikowie, 
Mnie Niemiec i waleczny Hiszpan, mnie poznają, 
Którzy głęboki strumień Tybrowy pijają. 
Niech przy próznym pogrzebie żadne narzekanie, 
Żaden lament nie będzie ani uskarżanie: 
Świec i dzwonów zaniechaj, i mar drogo słanych, 
I głosem żałobliwym żołtarzów śpiewanych.
<|endoftext|>
Za twym długim kazaniem, księże kaznodzieja, 
Gody chciał mieć gospodarz, ale go nadzieja Omyliła, bo obiad nie chciał pojąć żony, Owa wieczerza przedsię i obiad zjedzony.
<|endoftext|>
Czołem za cześć, łaskawy mój panie sąsiedzie. 
Boże nie daj u ciebie bywać na biesiedzie, 
Każesz mi pić przezdzięki twe przemierzłe piwo, 
Że do dna nie wypijam, patrzysz na mię krzywo. 
Wszytkoć wadzi: być na nos biedna mucha padła, 
Miecesz głową i mniemasz, że cię do krwie zjadła, Od stołu żenie każesz, fukasz na pachołki, 
Wyciskałeś talerze, wyciskasz i stołki. 
Patrzaj, diable, że sie tu i gościom dostanie: 
Gniewaj sie, jako raczysz, jeno nie bij, panie, 
Bo ja w tym piwie twoim rozkoszy nie czuję, Zdrowie rad mam od ciebie, kufla nie przyjmuję. 
Jeslić o sławę idzie, kto więcej pić może, 
Dajęć przodek w tym męstwie, sam pójdę na łoże. 
Już ty bądź tym rycerzem, co piwo usieczesz, Tego nie wiem, jesli przed chłopem nie ucieczesz. 
Jesli też tak rozumiesz, żebyś mię czestował, 
Męczysz mię, nie czestujesz, tociem podziękował. 
Chcesz mię uczcić? 
Dajże mi dobrą wolą w domu, 
A niechaj po niewoli nie pełnię nikomu. 
Prózno mi skwarnę dawasz. 
Ja nie będę gonił, 
Bych też nabarziej piwa wczorajszego zronił. 
Wiem, żeby mię psi przedsię twoi pilnowali, 
Bych sie układł, wnet by mi gębę ulizali. 
Alem prosto niemyśliw. 
Ci sie na to godzą, 
Co szperki niedopiekłe i twardy ser głodzą, 
Co sobie gardła ostrzą na niewinne piwo Rydzem, śledziem, ogórkiem, nie wiem, co im krzywo. 
I tak we łbie rozumu po trzeźwiu niewiele, 
A ostatek chcą zalać w to miłe wesele. 
Niech raczej nic nie będzie, ma li go być mało, Rado by niebożątko z mozgu oszalało. 
Więc też wojna bez wici: gospodarz sie wierci. 
Porwoniście zabitej na ostatek śmierci! 
Do tylam was rozwadzał, aż mi sie dostało, Bijcie sie, póki chcecie, mnie tam na tym mało. 
Kufle lecą jako grad, a drugi już jęczy: 
Wziął konwią, aż mu na łbie zostały obręczy. 
Potym do arkabuzów. 
A więc to biesiada? 
Jesliście tak weseli, jakaż u was zwada? 
Nazajutrz sie jednają, przedsię go nalewaj, 
A kto z nieżadnym głosem, przed pany zaśpiewaj: Chciejże pomnieć, a dobrze baczyć, namilejsza! W czerwonej czapce chodził zda mi sie cudniejsza. 
Usłyszysz tam pięć bassów, dwanaście dyszkantów, 
Sześć altów, ośm tenorów, dwanaście wagantów, 
Potym od melodyjej aż posną na stole, 
Ali drudzy wołają: Na dwór, na dwór wole! Bodajże wam smród w gębę, mili pijanice, 
A trąd na twarz, bo żona lubi takie lice. 
Krzywej nogi na starość, nieobrotnej szyje, 
Krom klątwy, kto będzie żyw, snadnie sie dopije.
<|endoftext|>
Pannie Jadwidze Tarłównie potym wojewodzinej ruskiej kwoli Piorunem strasznym obrzymy pobite, 
Poważnych królów sprawy znamienite Niech, kto chce, śpiewa: sie, lutnio, mało Pegazskich zdrojów wody pić dostało. 
Bacha śpiewajmy, cicho pijącego, 
Przy nim Cyprydę i wojny pustego Spokojne dziecka, które zawżdy swoję Na rozpalonej skale ostrzy zbroję. 
Powiedzmy k temu żartobliwe zdrady Leśnych Satyrów na śliczne Dryady, 
Albo płacz śmieszny nieważnej ciężkości, 
Która przy trudnej tuż chodzi miłości. 
I was, nadobne Nimfy, wspomieniemy, 
A zawsze ciebie naprzód przed inemi, 
Którą Dniestr rybny, którą Wisła sobie Biorą lecz z krzywdą oba ku ozdobie. 
Długi na kresie co krótkim Strwiąż płynie, 
Że cię wychował, prawdziwie tym słynie, 
Pewien w tej mierze i oceanowi Sławy nie stąpić, tysiąc Nimf królowi. 
Niedarmo hardy: jawnie to baczymy, 
Jako ty kwitniesz dary ozdobnymi, Zrównałaś stanem w wstydliwą Dyaną, 
Zrównałaś twarzą z Wenerą różaną. 
Mniejsza od ciebie Pallas w obyczaje, 
W kożdej twej sprawie Charis sie znać daje, 
I zdumiewa sie Helikon uczony, 
Gdy lilianą ręką bijesz w strony. 
Ozdobo ziemie! szczęśliwy, szczęśliwy, 
Komu cię Pan Bóg naznaczył życzliwy, Komu cię Hymen słowy statecznemi I pochodniami przyłączy wiecznemi.
<|endoftext|>
Pewienem tego, a nic sie nie mylę, 
Że bądź za długą, bądź za krótką chwilę, 
Albo w okręcie całym doniesiony, 
Albo na desce biednej przypławiony Będę jednak u brzegu, 
Gdzie dalej nie masz biegu, 
Lecz odpoczynek i sen nieprzespany, 
Tak panom, jako chudym zgotowany. 
Ale na świecie kto tak głupi żywie, 
Żeby nie pragnął przejechać szczęśliwie Dróg niebezpiecznych, a uść niepogody I szturmów srogich krom swej znacznej szkody? 
Lecz tylko że pragniemy, 
Ale nie rozumiemy, 
Czego sie trzymać, jako sie sprawować Żeby nie przyszło na koniec bobrować. 
A chytre morze, ile znakomitych, 
Tyle pod wodą żywi skał zakrytych. 
Tu siedzi złotem Cześć koronowana, 
Tu lekkim piórem Sława przyodziana, 
Tu Chciwość nieszczęśliwa Zbiera, a nie używa, Tu luba Rozkosz i Zbytek wyrzutny, 
Pod nimi Nędza prędka i Żal smutny. 
Tamże i Krzywda, i Zazdrość przeklęta, 
Przed którą biada zawżdy Cnota święta. 
Więc jesli człowiek jednę skałę minie, 
Wnet na to miejsce na inszą napłynie, Tak iż snadź namędrszemu Trudno pogodzić temu, 
Aby przynamniej więznąć albo zbłędzić Nie miał, chyba gdy kogo Pan chce rzędzić. 
Wodzu prawdziwy i Wieczna Światłości, 
Uskróm z łaski swej morskie nawałności. 
A podnieś ogień portu zbawiennego, 
Na który patrząc moglibysmy tego Morza chytrego zdrady Przebyć bez wszelkiej wady, 
A odpoczynąć po tym żeglowaniu W długim pokoju i bezpiecznym spaniu.
<|endoftext|>
Kozieł, kto go zna, piwszy do północy, 
Nie mógł do domu trafić o swej mocy, Ujźrzawszy kogoś: „Słuchaj, panie młody, 
Proszę cię, nie wiesz ty mojej gospody?” A ten: „Niech cię znam, tedy się dowiewa.” „Jam pry jest Kozieł.” „Idźże spać do chlewa!”
<|endoftext|>
Aleksander sławną Troję skaził, 
Aleksander Persy z państwa zraził, 
Aleksander ufrasował żaki, 
Aleksander powadził Polaki.
<|endoftext|>
Szeląg dam od wychodu, nie zjem, jeno jaje: 
Drożej sram, niźli jadam, złe to obyczaje.
<|endoftext|>
Często ciekawe oko szkodę czyni w duszy, 
Często w niewolne jarzmo wolnego zaprzęga, Oko nasz nieprzyjaciel, mózg i ciało suszy, 
Zdrów dopiero, wnet z niego żebrak niedołęga, 
Choruje napiera się, a nie wie, że w trunku Zamiast lekarstwa bierze złą śmierć w bassarunku. 
Teć to są perspektywy misternej roboty, 
I choć z daleka patrząc, nie nasyca wzroku, 
Pędzi ciekawość szybko, dodaje ochoty, 
Pozwala bezpieczeństwa, przyspieszając kroku, Zaciekły oślep bieżąc, często w przepaść mierzy, 
Oczy traci, gdy głowę o skałę uderzy. 
Przypłacił ciekawości Akteon myśliwy, 
Lubo nie szukał w kniei damy lub jelenia, Hartowną strzałę z łuku wypuściwszy chciwy, 
Bieży w lot do harapu, ubił bez wątpienia, 
A pragnąc oczy napaść, w pobitej zwierzynie Topi wzrok równo z strzałą w kąpiącej dziewczynie. 
Nie sądzi ją być z rzędu Bogiń wielowładnych, 
Choć z twarzy coś Bozkiego, w groźnej minie czyta, Pasterek dosyć widząc, przy piękności ładnych, 
Żadnej się gust i z sercem tak mocno nie chwyta: 
Im dłużej myje nogi, ciało wodą pleszcze, 
Nie dość opodal widzieć, z bliska lepiej jeszcze. 
Już wszelkich sztuk przybiera, dogodzić swej woli, Raz się skrada pomiędzy gęstych drzew zarośle, 
Wnet jak wąż pełznie w trawie, nie czując, że boli, 
Gdy ciernie ostry bodziec w ciało miękkie pośle. 
Nie dba na ciernie, głogi, osty i zawady Ten, kto ciekawych oczu, rad słucha porady. 
Stanął Akteon w mecie pożądanej blisko, 
Tak, że już było trudno przydać więcej kroku, Wnet Bożek łuczny z niego uczyni igrzysko, 
Wnet pozna, co za skutek w zakazanym stoku, 
W którym Dyana czysta, 
Bozkie myjąc członki Na pokrycie nagości nie miała zasłonki. 
W tym spojrzy w bok, postrzeże ukrytego szpiega: 
Wstydem, a potem gniewem zdjęta, wodą pryśnie Zalawszy oczy, sama szukając Nimf biega, 
Okiem nań, słowem groźnym jak piorunem ciśnie, 
Mówiąc mu: byś nie wydał przed światem sekretu, 
Coś widział, bądź jeleniem, z mojego dekretu. 
Ledwie co wymówiła Bogini zajadła, 
Aż postać kawalera wybornej urody Mieni się, bo twarz z głową natychmiast opadła. 
Dopiero uznał, jakiej wzrok nabawił szkody, 
Gdy w zamianę za ludzką i kształtną posturę Brać musi jeleniową głowę, nogi, skórę. 
Nie dosyć, że z człowieka przemieniony w zwierza Lecz własnych psów sprobował tyraństwa nad sobą. 
Wołać chce, ci go szarpią, lancą ku nim zmierza, 
Myśląc wzdycha, cóż to jest Akteonie z tobą? 
Za jednę oczu twoich chęć, przypłacasz śmiercią, 
Okrywasz się jelenią i twoich psów siercią. 
Otoż tak igrać z Bogi! a śmiałością grzeszyć? 
Chronić się raczej życzę ich pomsty i gniewu: 
Mają moc złych ukarać, mają dobrych cieszyć, 
Człowieka niemym zrobią, mówić każą drzewu. 
Często zła myśl, złe oko, gdzie żądza przeklęta, 
Mieni ludzie w bestye i głupie bydlęta.
<|endoftext|>
Nie byłoby to w podziwieniu żadnem W ten czas, kiedy wiek szczęśliwością słynął, 
Gdy był użytszym, w wybaczeniu snadnem, 
I kiedy złotem, miodem, mlekiem, płynął: 
Ażeby jaka w rodzie alternata Zabronić miała siostrze kochać brata. 
Ale w tej porze zwać możemy cudem, 
Gdzie szczera miłość, w gniazdzie rodowitem Termin znalazła między dwojga ludem, 
Kochającym się prawem przyzwoitem, Jak para ptasząt sympatycznym związkiem, 
Takim brat siostrę lubi obowiązkiem. 
Rzekłabym, że się z Jowisza i Ledy Jak Pollux, Kastor, Helena rodzili, Że sama zgoda panowała wtedy, 
W łabęcim jaju spólnie z sobą żyli: 
Znajdziesz tę miłość dziś między bliźnięty, 
Tak z Maryanną kocha się Wincenty.
<|endoftext|>
Zdrowa, Matko Syna Bożego,
Zdrowa, krolestwa niebieskiego
Matuchno Boża,
Gdyż ciebie Gabryjeł pozdrowił,
Nagle cię Duch Święty zaszczycił
Swą świętą mocą.
Stworzyciel, jen stworzył
Niebiosa i ziemię,
Ten cię sobie, Matko, wyzwolił,
O przewyborna!
Maryja, światła roża,
Wspomoż, ać nas nie pożrze piekło.
Oczyść nas od grzechu,
Zbaw nas świecskiego śmiechu.
Amen.
Zdrowa Maryja, dziewko święta,
Twa miłość droższa wszego złota
Na tem to świecie.
Tobieć się wszycy polecamy,
Po Bodze w cię najwięce pwamy,
Miej o nas pieczą.
Wyzwolony kwiatku
S Jessowa plemienia,
Bądź przy nasze śmierci s anjeły
I s Jesu Krystem.
Maryja, światła roża, ut supra.
A myć się radujemy tobie,
Służąc zawsze Bogu i tobie,
O przewyborna!
Zdrowa, iżeś porodziła Krysta,
Porodziwszy i ostała czysta
Przez poruszenia.
O przeszczodra dawca
Wszech ubogich sirot,
Pomoż nam wszem ku Bogu przyjci,
O miłościwa.
Maryja, światła roża, ut supra.
Zdrowa, Matko miłości pełna,
Ciebieć jest nie dotknęła wełna
Świecskiego morza.
Gdyż staniem przed Bogiem na sądzie,
Wspomień, ać nie ostaniem w trudzie
Wiecznego gorza.
Gdyż nam będzie z-ici,
Daj spowiedź imieci,
Boże ciało i krew przyjęci
A w dobrem wiece byci.
Maryja, światła roża, ut supra
ARCHANJOŁA POSŁAŁ
Archanjoła posłał,
Ktory moc boską miał,
Do panny Maryjej
Poselstwo wyrzec miał
Miłosnik człowieczy.
Nie mgły to był poseł,
Co to dla nas był zszedł.
Prawo przyrodzone
Jest było złamane
W dziewicy Maryjej.
Naturę przewyższa
Moc mocnego Boga.
Kroluje i panuje,
I grzechy jich zgładza
Z pośrzodku swych ludzi.
Pyszne z wysokości,
Gdy przydzie, rozproszy,
Powyszszone głowy
Swą mocą je stłumi
Ten walecznik mocny.
Książę tego świata,
Gdy przydzie, precz wyprząta,
A matce swej cześć da,
Gdzież krolewstwo swe ma
U Boga miłego.
Powiedzże pośle,
Kto to poselstwo śle?
Wyjaw co skrytego
Z zakonu starego
Z urzędu swojego.
Przystąp ku pannie,
Pozdrow ją pokornie:
„Pełna jeś miłości,
Bog przy twej czystości,
Nie racz być lękliwa.
Racz boży skarb przyjąć,
Panno, w tym pewna bądź:
W tej cielnej czystości
Będziesz tako trwała,
Jednoś przyzwoliła”.
Gdyć to usłyszała,
Panna przyzwoliła,
Posłowi uwierzyła,
Natychmiast poczęła
Przez syna dziwnego,
Rajca wszechmocnego
Plemienia ludzskiego,
Mądrość syna jego,
Dar Ducha Świętego
W tej wierze trwałego.
Ktory nam raczy dać
Od naszych grzechow wstać,
Swą łaskę otrzymać,
S nim wiecznie krolować
Do wieku wiecznego. Amen.
<|endoftext|>
Obłudny świecie, jakoć się tu widzi, 
Doszedłem portu, już więc z inszych szydzi!
<|endoftext|>
Moja wdzięczna Orszulo, bodaj ty mnie była Albo nie umierała lub sie nie rodziła. 
Małe pociechy płacę wielkim żalem swoim Za tym nieodpowiednym pożegnanim twoim. 
Omyliłaś mię jako nocny sen znikomy, 
Który wielkością złota cieszy zmysł łakomy, 
Potym nagle uciecze, a temu na jawi Z onych skarbów jeno chęć a żądzą zostawi. 
Takeś ty mnie, 
Orszulo droga, uczyniła: 
Wielkieś nadzieje w moim sercu roznieciła, 
Potymeś mię smutnego nagle odbieżała I wszytki moje z sobą pociechy zabrała. 
Wzięłaś mi, zgoła mówiąc, dusze połowicę, 
Ostatek przy mnie został na wieczną tesknicę. 
Tu mi kamień, murarze, ciosany połóżcie, 
A na nim tę nieszczesną pamiątkę wydróżcie: 
ORSZULA KOCHANOWSKA TU LEŻY, 
KOCHANIE OJCOWE ALBO RACZEJ PŁACZ I NARZEKANIE. 
OPAKEŚ TO, 
NIEBACZNA ŚMIERCI, 
UDZIAŁAŁA: 
NIE JAĆ ONEJ, 
ALE MNIE ONA PŁAKAĆ MIAŁA.
<|endoftext|>
O wojnie naszej, którą wiedziemy z szatanem, światem i ciałem Pokój szczęśliwość, ale bojowanie Byt nasz podniebny: on srogi ciemności Hetman i świata łakome marności O nasze pilno czynią zepsowanie. 
Nie dosyć na tym, o nasz możny Panie! 
Ten nasz dom ciało, dla zbiegłych lubości Niebacznie zajźrząc duchowi zwierzchności, 
Upaść na wieki żądać nie przestanie. 
Cóż będę czynił w tak straszliwym boju, 
Wątły, niebaczny, rozdwojony w sobie? 
Królu powszechny, prawdziwy pokoju Zbawienia mego, jest nadzieja w tobie! 
Ty mnie przy sobie postaw, a prześpiecznie Będę wojował i wygram statecznie!
<|endoftext|>
Do paniej Pani jako nadobna, tak też i uczciwa! 
Patrząc na twą wdzięczną twarz, rymów mi przybywa, 
Które jeśli się ludziom kiedy spodobają, 
Nie więcej mnie, niż tobie, być powinne mają.
<|endoftext|>
Do miłości Chyba w serce, 
Miłości, proszę, nie uderzaj, 
Ale na każdy członek inszy śmiele zmierzaj!
<|endoftext|>
Do Pawła Pawle, nie bądź tak wielkim panem do swej śmierci, 
Byś mię kiedy znać nie miał, choć w tej niskiej sierci, 
Bom ja tobie rad służył jeszcze w stanie mniejszym. 
A choć to śmieszno będzie tym ludziom dworniejszym, 
Ja szczęście tak szacuję, że ućciwym cnotom Czynię cześć więtszą niżli bogatym klinotom. 
A czemu? 
Bo pieniędzy i źli dostawają, 
A z cnotą sami tylko dobrzy spółek mają. 
A jeślibyśmy kłaniać pieniądzom się mieli, 
Pewnie by tego po nas i Żydowie chcieli.
<|endoftext|>
Krystus zmartwychwstał je,
Ludu przykład dał je,
Eż nam zmartwychwstaci,
Z Bogiem krolewaci.
Kyrie eleison.
<|endoftext|>
Do Jędrzeja Który mój nieprzyjaciel i człowiek tak srogi Trzymał cię po te czasy, 
Jędrzeju mój drogi, 
Kiedym cię ja nabarziej, smutny, potrzebował, 
Abyś mię był w mym ciężkim frasunku ratował? 
Serce mi bowiem żarły troski nieuspione, 
Jakie nie leda komu mogą być zwierzone. 
By mi cię wżdy na koniec odesłał był cało, 
Nie tak by mię nieszczęście moje frasowało, Ale cię na żal więtszy tak do mnie wyprawił, 
Że i serce, i duszę przy sobie zostawił. 
Co nie wiem, jeśli czujesz: ale to czuć próżno, 
Kiedy serce i dusza od człowieka różno. 
Com się tedy nadziewał pociechy od ciebie, 
To cię sam cieszyć muszę zapomniawszy siebie, 
A lekarstwa inszego nie wiem tej chorobie, 
Jeno gdzieś zgubę stracił, tam jedź po nię sobie. 
A tego się wystrzegaj, byś chcąc serca dostać Nie musiał tam na koniec i sam potym zostać.
<|endoftext|>
Święty Dusze, zawitaj k nam,
Nasze serca napełni sam,
Bychom ciebie miłowali,
Z tobą wiecznie krolowali.
Zażży sierca świecę naszym sercom,
Odpuść grzechy naszych smysłow,
Nie raczy baczyć naszej złości,
Boś ty Pan szwej miłości.
By ten litkup dobrze sądzon,
Od nas diabeł precz zapędzon,
Przed nim nie mamy pokoja,
Acz nie będzie miłość twoja.
Chwalmyż Oćca Wszechmogącego
I Syna jego miłego,
Aby dnia dzisiejszego
Sesłał nam Ducha Świętego.
<|endoftext|>
Gospodzinie wszechmogący,
Nade wszytko stworzenie więcszy,
Pomoży mi to działo słożyć,
Bych je mogł pilnie wyłożyć
Ku twej fały rozmnożeniu,
Ku ludzkiemu polepszeniu!
Wszytcy ludzie, posłuchajcie,
Okrutność śmirci poznajcie!
Wy, co jej nizacz nie macie,
Przy skonaniu ją poznacie.
Bądź to stary albo młody,
Żadny nie udzie śmiertelnej szkody,
Kogokoli śmierć udusi,
Każdy w jej szkole być musi,
Dziwno się swym żakom stawi,
Każdego żywota zbawi.
Przykład o tem chcę powiedzieć,
Słuchaj tego, kto chce wiedzieć!
Polikarpus tak wezwany,
Mędrzec wieliki, mistrz wybrany,
Prosił Boga o to prawie,
By uźrzał śmierć w jej postawie.
Gdy się moglił Bogu wiele,
Ostał wszech ludzi w kościele,
Uźrzał człowieka nagiego,
Przyrodzenia niewieściego,
Obraza wielmi skaradego,
Łoktuszą przepasanego.
Chuda, blada, żołte lice
Łszczy się jako miednica,
Upadłci jej koniec nosa,
S oczu płynie krwawa rosa,
Przewiązała głowę chustą
Jako samojedź krzywousta,
Nie było warg u jej gęby,
Poziewając skrżyta zęby,
Miece oczy zawracając,
Groźną kosę w ręku mając,
Goła głowa, przykra mowa,
Ze wszech stron skarada postawa,
Wypięła żebra i kości,
Groźno siecze przez lutości.
Mistrz widząc obraz skarady,
Żołte oczy, żywot blady,
Groźno się tego przelęknął,
Padł na ziemię, eże stęknął.
Gdy leżał wznak jako wiła,
Śmierć do niego przemowiła.
Czemu się tako barzo lękasz?
Wrzekomoś zdrow, a wżdy stękasz.
Pan Bog tę rzecz tako nosił,
Iżeś go o to barzo prosił,
Abych ci się ukazała,
Wszytkę swą moc wzjawiła.
Otoż ci przed tobą stoję,
Oględaj postawę moję,
Każdemu się tak ukażę,
Gdy go żywota zbawię.
Nie lękaj się mie tym razem,
Iż mię widzisz przed obrazem,
Gdy przydę, namilejszy, k tobie,
Tedy barzo seckniesz sobie,
Zableszczysz na strony oczy,
Eż ci z ciała pot poskoczy,
Rzucęć się jako kot na myszy,
Aż twe sirce ciężko wdyszy,
Otchoce-ć się s miodem tarnek,
Gdy-ć przyniosę jadu garnek,
Musisz ji pić przez dzięki,
Gdy pożywiesz wielikiej męki,
Będziesz mieć dosyć tesnice,
Otbędziesz swej miłośnice,
Ostań tego wszego, tobie wielę,
Przez dzięki cię s nią rozdzielę.
Mow se mną, bo-ć mam działo,
Gdy-ć się se mną mowić chciało,
Widzisz, iżemci robotnica,
Czemu cię wzięła taka tesnica?
Ma kosa wisz, trawę siecze,
Przed nią nikt nie uciecze.
Wstań, mistrzu, otpowiedz, jestli umiesz!
Za po polsku nie rozumiesz?
Snać ci Sortes nie pomoże,
Przelęknąłś się, nieboże.
Już odetchni, nieboraku,
Mow se mną, ubogi żaku,
Nie boj się dziś mojej szkoły,
Nie dam ci czyść epistoły.
Mistrz przemowił wielmi skromnie:
Lęknąłem się, eż nic po mnie,
Ta mi rzecz barzo niemiła,
Iżeś mię tako postraszyła,
By była co przykrego przemowiła,
Serwałaby się we mnie każda żyła,
Nagle by mię umorzyła
I duszę by wypędziła.
Proszę ciebie, ostęp mało,
Boć nie wiem, coć mi się stało,
Mgleję wszytek i bladzieję,
Straciłem zdrowie i nadzieję,
Racz rzucić ot siebie kosę,
Ać swoję głowę podniosę.
Darma, mistrzu, twoja mowa,
Tegom ci uczynić nie gotowa,
Dzirżę kosę na rejistrze,
Siekę doktory i mistrze,
Zawżdy ją gotową noszę,
Przez dzięki noclegu proszę.
Wstań ku mnie, możesz mi wierzać,
Nie chcęć się dzisia sniewierzać.
Wstał mistrz jedwo lelejąc się,
Drżą mu nogi, przelęknął się.
Miła Śmierci, gdzieś się wzięła,
Dawnoliś się urodziła?
Rad bych wiedział do ostatka,
Gdzie twoj ociec albo matka.
Gdy stworzył Bog człowieka,
Iżby był żyw eż do wieka,
Stworzył Bog Jewę z kości
Adamowi ku radości.
Dał jemu moc nad źwierzęty,
By panował jako święty,
Podał jemu ryby s morza
Chcąc go zbawić wszego gorza,
Polecił mu rajskie sady
Chcąc ji zbawić wszej biady,
To wszytko w jego moc dał,
Jedno mu drzewo zakazał,
By go owszejki nie ruszał
Ani się na nie pokuszał,
Rzeknąc jemu: „Jedno ruszysz,
Tedy pewno umrzeć musisz.”
Ale zły duch Jewę zdradził,
Gdy jej owoc ruszyć radził.
Ewa się ułakomiła,
Śmiałość uczyniła,
Wtenczas się ja poczęła,
Gdy Ewa jabłko ruszyła,
Adamowi jebłka dała,
A ja w onem jebłku była.
Adam mie w jebłce ukusił,
Przeto przez mię umrzeć musił,
W tem Boga barzo obraził
I wszytko swe plemię zaraził.
Miła Śmirci, racz mi wzjewić,
Przecz chcesz ludzie żywota zbawić,
Czemu twą łaskę stracili,
Za-ć co złego uczynili?
Chcem do ciebie poczty nosić,
Aby się dała przeprosić,
Dałbych dobry kołacz upiec,
Bych mogł przed tobą uciec.
Chowaj sobie poczty swoje,
Rozdraźnisz mię tyle dwoje!
W pocztachci ja nie korzyszczę,
Wszytki w żywocie zaniszczę.
Chceszli wiedzieć statecznie,
Powiem tobie przezpiecznie:
Stworzyciel wszego stworzenia
Pożyczył mi takiej mocy,
Bych morzyła we dnie i w nocy,
Morzę na wschod, na południe,
A umiem to działo cudnie,
Ot połnocy do zachodu
Chodzę nie pytając brodu.
Toć me nawięcsze wesele,
Gdy mam morzyć żywych wiele,
Gdy się jimę z kosą plęsać,
Chcę jich tysiąc pokęsać.
Toć jest mojej mocy znamię,
Morzę wszytko ludzskie plemię,
Morzę mądre i też wiły,
W tym skazuję swoje siły,
I chorego, i zdrowego,
Zbawię żywota każdego,
Lubo stary, lubo młody,
Każdemu ma kosa zgodzi,
Bądź ubodzy i bogaci,
Szwytki ma kosa potraci,
Wojewody i czestniki,
Wszytki świecskie miłostniki,
Bądź książęta albo grabie,
Wszytki ja pobierzę k sobie.
Ja z krola koronę semknę,
Za włosy ji pod kosę wemknę,
Też bywam w cesarskiej sieni,
Zimie, lecie i w jesieni.
Filozofy i gwiazdarze,
Wszytki na swej stawiam sparze,
Rzemieślniki, kupce i oracze,
Każdy przed mą kosą skacze,
Wszytki zdradźce i lifniki
Zostawię je nieboszczyki,
Karczmarze, co źle piwa dają,
Nieczęsto na mię wspominają,
Jako swe miechy natkają,
Wtenczas mą kosę poznają,
Kiedy nawiedzą mą szkołę,
Będę jem lać w gardło smołę.
Jedno się poruszę,
Wszytki nagle zdawić muszę,
Naprzod zdawię dziewki, chłopce,
Aż się chłop po sircu smekce.
Ja zabiła Golijasza,
Annasza i Kaifasza,
Ja Judasza obiesiła
I dwu łotru na krzyż wbiła,
Alem kosy naruszyła,
Gdym Krystusa umorzyła,
Bo w niem była boska siła.
Ten jeden mą kosę zwiciężył,
Iż trzeciego dnia ożył,
Z tegom się żywotem biedziła,
Potem jużem wszytkę moc straciła.
Mam moc nad ludźmi dobremi,
Ale więcej nade złemi,
Kto nawięcej czyni złości,
W tem słamię kości.
Chceszli jeszcze, wzjawię tobie,
Jedno bierz na rozum sobie,
Powiem ci o mej kosie,
Jedno jej powąchaj w nosie,
Chceszli spatrzać, jako ostra,
Zapłacze nad tobą siostra,
Mistrzostwa-ć nic nie pomogą,
W ocemgnieniu wezdrzysz nogą,
Jedno wyjmę z puzdra kosy,
Natychmiast smienisz głosy.
Dałci mi to Wszechmogący,
Bych morzyła lud żywiący.
Zawżdy wsłynie moja siła,
Jam obrzymy pomorzyła,
Salomona tak mądrego,
Absolona nadobnego,
Sampsona wielmi mocnego
I Wietrzycha obrzymskiego,
Ja się nad niemi pomściła,
A swą kosę ucieszyła.
Jać też dziwy poczynam,
Jedny wieszam, drugie ścinam.
Jać nie wiem, z kim się ty zbracisz,
Gdy wszytki ludzie potracisz,
Gdy wszytki ludzie posieczesz,
A gdzież sama ucieczesz?
Wszędyć trzeba ludzkiej przyjaźni,
By cię zgrzeli w swojej łaźni,
Aby się w niej napociła,
Gdyby się urobiła,
A potem lepiej czyniła.
Owa ja tu ciebie smyję,
W ocemgnieniu setnę szyję!
Czemu się tako s rzeczą wciekasz?
Snać tu jutra nie doczekasz!
Mowisz mi to tako śmiele,
Utnęć szyję i w kościele!
Otoś, mistrzu, barzo głupi,
Nie rozumiesz o tej kupi!
Nie korzyszczęć ja w odzieniu
Ani w nawięcszem jimieniu,
Twe rozynki i migdały
Zawżdyć mi za mało stały,
Eksamity i postawce,
Tych się mnie nigdy nie chce.
W grzechu się ludzkiem kocham,
A tego nigdy nie przeniecham.
Duchownego i świecskiego,
Zbawię żywota każdego,
A każdego morzę, łupię,
O to nigdy nie pokupię.
Kanonicy i proboszcze
Będą w mojej szkole jeszcze,
I plebani s miąszą szyją,
Jiż to barzo piwo piją
I podgardłki na pirsiach wieszają,
Dobre kupce, roztocharze,
Wszytki moja kosa skarze,
Panie i tłuste niewiasty,
Co sobie czynią rozpasty,
Mordarze i okrutniki,
Ty posiekę niebożczyki,
Dziewki, wdowy i mężatki
Posiekę je za jich niestatki.
Ślachcicom bierzę szypy, tulce,
A ostawiam je w jenej koszulce,
Żaki i dworaki,
Ty posiekę nieboraki,
Wszytki, co na ostre gonią,
Biegam za nimi z pogonią,
Kto się rad ku bitwie miece,
Utnę mu rękę i plece,
Rozdzielę ji z swoją miłą,
A ostawię ji prawym wiłą,
Chcę mu sama trafić włosy,
Iże smieni głosy.
By mię chciała trocha słuchać,
Chciałbych cię nieco pytać:
Czemu się lekarze stają,
Gdy z twej mocy nie wybawiają,
I też powiedają,
Eże wieliką moc zioła mają?
Otoć każdy lekarz faści,
Nie pomogą jego maści,
Pożywają mistrzostwa swego,
Poki nietu czasu mego
A poki jest wola boża,
Poty człowiek praw niezboża.
Nie pomogą apoteki,
Przeciw mnie żadne leki,
A wżdy umrzeć każdy musi,
Kto jich lekarstwa zakusi,
Na mały czas mogą pomoc,
Iż niemocnym weźmie swą moc.
A wżdy koniec temu będzie,
Gdy lekarz w mej szkole siędzie,
Bowiem przeciw śmirtelnej szkodzie
Nie najdzie ziela na ogrodzie.
Darmo pożywasz lubieszczka,
Już ci zgotowana deszczka,
Nie pomoże kurzenie piołyna,
Gdy przydzie moja godzina,
Nie pomogą i szełwije,
Wszytko śmirć przez ługu smyje.
Jać nie tbam o żadne ziele,
A wżdy już lat przeszło wiele,
Gdy pożywam swego państwa
A nie tbam o żadne lekarstwa,
Swe poczwy nad ludźmi stroję,
A wżdy w jenej mierze stoję.
Morzę sędzie i podsędki,
Zadam jim wielikie smętki,
Gdy swą rodzinę sądzą,
Często na skazaniu błądzą,
Ale gdy przydzie sąd boży,
Sędzia w miech piszczeli włoży,
Już nie pojedzie na roki,
Czyniąc niesprawie otwłoki,
Co przewracał sądy wierne,
Bierząc winy nieumiernie,
Bierząc ot złostnikow dary,
Sprawiając jich niewiery,
To wszytko będzie wzjawiono
I ciężko pomszczono.
Proszę ciebie, słuchaj tego
A niechaj mowienia swego.
Twoja kosa wszytki siecze,
Tako ślachtę, jako kmiecie,
Dawisz wszytki prze lutości
Nie czyniąc żadnej miłości.
Chciałbych otmowić z tobą,
Mogłlibych się skryć przed tobą,
Gdybych się w ziemi chował
Albo twardo zamurował.
Zalibych uszedł twej mocy,
Gdybych strzegł we dnie i w nocy?
Temu bych uczynił wrożą
I postawił dobrą strożą.
Chceszli tego skosztować,
Dam ci się w żelezie skować
I też w ziemi zakopać,
Ale cię pewno potrzepię,
Jedno sobie kosę sklepię.
Uwijaj się, jako umiesz,
Aza mej mocy ujdziesz.
Jużem ci naostrzyła kosę
A darmo jej nie podniosę,
Ciebie ją podgolić muszę.
Miła Śmierci, nie mow mi tego,
Zbawisz mię żywota mego,
Jużci nie wiem, coć mi się złego stało,
Głowa mi się wkoło toczy,
S niej chcą wypaść oczy.
Czemu się tak wiele przeciwiasz,
Mirziączki se mną nabywasz?
Nikt się przede mną nie skryje,
Wszytkiem żywem utnę szyje.
Sama w lisie jamy łażę,
Wszytki liszki w zdrowiu każę,
Za kunami łażę w dzienie,
Łupieże dam na odzienie,
Ja dawię gronostaje
I wiewiorkam się dostaje,
Jać też kosą siekę wilki,
Sarny łapam drugiej filki,
Przez płoty chłopie
Gonię żorawie i dropie,
Z gęsi też wypędzam ,
Pierze dawam na poduszki,
Źwierzęta i wszytki ptaki
Ja posiekę nieboraki.
Cokoli martwym niosą,
Ci byli pod mą kosą.
Przeto-ć ten przykład przywodzę,
Każdego w żywocie szkodzę:
By się podnosił na powietrze,
Musisz płacić świętopietrze,
Jen ma grody i pałace,
Każdy przed mą kosą skacze,
By też miał żelazna wrota,
Nie udzie se mną kłopota.
Wszytki sobie za nic ważę,
Z każdego duszę wydłabię:
Stoić za mało papież
I naliszszy żebrak takież,
Kardynali i biskupi,
Zadam jim wielikie łupy,
Pogniatamci kanoniki,
.
Proboszcze, sufragany,
Ani mam o to przygany,
Wszytki mnichy i opaty
Posiekę przez zapłaty.
Dobrzy mniszy się nie boją,
Ktorzy żywot dobry mają,
Acz mą kosę poznają,
Ale się jej nie lękają.
To wszytkim dobrem pospolno,
Jidą przed mą kosą rowno,
Bo dobremu mało płaci,
Acz umrze, nic nie straci,
Pozbędzie świecskiej żałości,
Pojdzie w niebieskie radości,
Prostynią w niebo ciągnie,
A żadny mu nie przeciągnie,
Wziął ot wszytkich wzgardzenie,
Świecszczy mu się naśmiewali,
Za prawego ji wiłę mieli.
Ale gdy przydzie dzień sądny,
Gdzie się nie skryje żadny,
Uźrzą mądrzy tego świata,
Iż dobra boska otpłata,
Chowali tu żywot swoj ciasno,
Alić jich sirca nad słońce jasno,
Jidą w niebieskie radości,
A nie w piekielne żałości.
Co nam pomogło odzienie
Albo obłudne jimienie,
Cosmy się w niem kochali,
A swe dusze za nie dali?
Przeminęło jak obłoki,
A my jidziem przez otwłoki.
Jinako morzę złe mnichy,
Ktorzy mają zakon lichy,
Co z klasztora uciekają,
A swej wolej pożywają.
Gdy mnich pocznie dziwy stroić,
Nikt go nie może ukoić,
Kto chce czynić co na świecie,
Zły mnich we wszytko się miece.
Jestli wsiędzie na szkapicę,
Wetknie za nadrę kapicę,
Zawodem na koniu wraca
A często kozielce przewraca.
Kiedy mnich na koniu skacze,
Nie weźrzałby na nalepsze kołacze,
Umaże się jako wiła,
A wżdy mu ta rzecz barzo miła.
Gdy piechotą jimie biegać,
Muszę mu naprzod zabiegać.
Azażci ji czarci niosą?
Jedwo ji pogonię z kosą!
Nie dba, iż go kijem biją,
Zawod biega z krzywą szyją,
A drugdy mu zbiją plece,
A wżdy się w niem coś złego miece,
A wżdy za niem biegać muszę,
Aż s niego wypędzę duszę.
Mowię to przez kłamu wierę,
Dam ji czartom na ofierę.
Kustosza i przeora,
Wezmę je do swego dwora,
Z opata sejmę kapicę,
Dam komu na nogawicę,
Z skaplerza będą pilśnianki,
Suknia będzie pachołkom na lanki,
Odejmę mu torłop kuni,
A nie wiem, gdzie się okuni,
Odejmę mu kożuch lisi
I płaszcz, co nazbyt wisi,
Koniecznie mu sejmę imfułę
I dam za szyję poczpułę.
Chcę cię pytać, Śmirci miła,
By mię tego nauczyła,
Panie, co czystość chowają,
Jako się u Boga mają.
Azaś nie czytał świętych żywota,
Co mieli ciężkie kłopoty,
Jako panny mordowano,
Sieczono i biczowano,
Nago swłoczono, ciało żżono
I pirsi rzezano,
Potem do ciemnice wiedziono,
Niektore głodem morzono,
Potem na powrozie wodzono,
Okrutnemi dręcząc mękami,
Targano je osękami.
Ja się temu dziwowała,
Gdym w nich tę śmiałość widziała.
Dziwno jest nie tbać okrutności,
Cirzpiąc tako ciężkie boleści.
<|endoftext|>
Do Hanny Na palcu masz dyjament, w sercu twardy krzemień, 
Pierścień mi, 
Hanno, dajesz, już i serce przemień!
<|endoftext|>
Tym cię marmurem ućcił twój pan żałościwy Pomniąc na twoję dzielność, 
Glinko białogrzywy! 
A tyś był dobrze godzien, nie podlegwszy skazie, 
Świecić na wielkim niebie przy lotnym Pegazie. 
Ach, niebożę, toś ty mógł z wiatry w zawód biegać, 
A nie mogłeś nieszczęsnej śmierci się wybiegać!
<|endoftext|>
Prózna twa chłuba, nie kochaj sie w sobie, 
Nie wszytkoć prawda, com pisał o tobie. 
Miłość mię zwiodła i przez mię mówiła, 
Że nad cię nigdy wdzięczniejsza nie była. 
Jako lelija różą przeplatana, 
Zdała mi sie twarz twoja malowana, Oczy twe jako gwiazdy sie błyskały, 
Piersi twe śniegu sromotę działały. 
Gniewliweś morze śmiechem uśmierzała, 
Kamienneś serce słowy przenikała. 
Teraz w mych oczach wszystko sie zmieniło, 
Obłudne serce wszytko pokaziło I twa niewdzięczność, którą pokazujesz Tam, gdzie powolność i chuć prawą czujesz. 
Czego mi tedy stateczne namowy Nie mogły wybić żadną miarą z głowy, Czegom zbyć nie mógł przez zioła, przez czary, 
To sam dziś wyznam na sie z prawej wiary: 
Żem był zabłądził w swej niemądrej sprawie, 
A był cim, jeśli komu, jak żyw prawie. 
Ale żeś tego wdzięczna być nie chciała, 
Dalej nie będziesz ze mnie sługę miała. 
To, com ci służył, niech już wniwecz idzie, 
Bo jednak ten czas kiedyżkolwiek przyjdzie, 
Że ty, wspomniawszy na me powolności, 
Musisz zapłakać nieraz od żałości. 
A ja, bych jeno o tobie nie wiedział, 
I w pustych lesiech sam rad będę siedział.
<|endoftext|>
Do gospodarza Nie bądź gościem u siebie, wiedz, co się w cię wleje, Wedle tegoż swe sprawy miarkuj i nadzieje!
<|endoftext|>
Oto Boże! serc tych dwoje, 
Spuszcza się na łaskę Twoję: 
Żeby się wiernie kochali, 
W zgodzie do śmierci wytrwali. 
Niech się licznie rozradzają, 
Dzieci w służbie Twej chowają, Niech im się w życiu powodzi, 
Niech im zły człowiek nie szkodzi. 
A w starości po ich zgonie, 
Niech znowu, złączywszy dłonie, 
Po nagrodę obiecaną, 
Z weselem przed Tobą staną.
<|endoftext|>
To miejsce, w którym ciało twoje pochowano, 
Godna rzecz, 
Grzepski, aby łzami obmywano. 
Nauka, cnota, rozum i postępki święte Tam z tobą w ten grób za raz z pośrodka nas wzięte. 
Świat, jesliże dobrze znał te przymioty w tobie, 
Mógłby nie rok ani dwa czernić się w żałobie Po twym zejściu. 
Lecz poty, póki sam stać będzie, 
Niech się twe imię sławi i zawsze, i wszędzie.
<|endoftext|>
Użałuj sie, kto dobry, a potłucz zawiasy I mnie samę wrzuć w ogień, bo prze te niewczasy Dobrze już nie szaleję, ja, furta strapiona, Jednak mię ten bezmierny niepokój dokona. 
Że to żadna Boża noc nigdy nie minęła, 
Abych kiedy okrutnych razów nie podjęła Od tych sprosnych pijanic, nie mówię o słowa, 
Łatwiejsza to, kiedyby cała była głowa. 
Co tu za mej pamięci powrozów stargano, 
Wrzeciądzów ukręcono, młotków skołatano, Teraz już głowicami łotrostwo mię tłucze, 
A ubogi gospodarz kryje pod sie klucze. 
To nietajna, że cierpię nie za swoją winą, 
Ale wszeteczna pani wszystkiego przyczyną, 
Która nie wiem na jaki żywot sie udała, 
Że i wstydu, i dobrej sławy zapomniała. 
Ja, to Bóg wie, przestrzegam swojej powinności, 
A taję, ile mogę, jej zbytków i złości. 
Cóż po tym, kiedy ludzie na zęby ją wzięli? 
Ona wie, jesli fałszu czy prawdy sie jęli. 
Ale jesli mię, smutną, ciężkie razy bolą, 
Nie mniejszą mam przed owym nędznikiem niewolą, 
Co tu noc pole nocy płacze mi nad głową Ani mi spać dopuści swą żałosną mową. Furto powiada sroższa niżli pani twoja, 
Mnie to na złość trzymasz sie tak mocno podwoja, Czemu mię w dom, smutnego, nie puścisz? 
Gdyż mojej Skrytej prośby nie umiesz odnieść paniej swojej! 
Tak-że ja, biedny człowiek, w swym ciężkim frasunku Nie mam uznać na wieki żadnego ratunku? 
I już mię nocleg potkać uczciwszy nie może, 
A ten zimny próg muszę przyjmować za łoże? 
Mych niewczasów litują nocy nieprzespane, 
Litują pełne gwiazdy, wiatry niewytrwane, Ty sama nie chcesz baczyć ludzkich doległości, 
A swym tylko milczeniem wiecznie zbywasz gości. 
Gdzieś to namniejsze słówko przez skałę przepadło, 
A na zapamiętałym uchu paniej siadło, By kamień, by żelazo w sercu swym chowała, 
Nie wierzę temu, żeby westchnąć raz nie miała. 
Teraz na szczęsnej ręce u drugiego leży, 
A moja prózna mowa przecz za wiatry bieży, Ale ty, coś przyczyną tych wszystkich trudności, 
Furto, mówię, niewdzięczna moich uczynności, 
Tobiem ja złego słowa nie rzekł jako żywo, 
Co drugi rad uczyni, gdy mu miejsce krzywo, 
Żebyś mi tę niewdzięczność okazować miała A mnie całą noc płakać pod niebem niechała. 
Alem cię rychlej nowym rymem udarował I twoje niskie progi wdzięcznie ucałował, 
Com sie razów obrócił u twego podwoja, 
Obiatami szukając u świętych pokoja. 
To tego i co lepiej oni tam umieją, 
Całą Bożą noc będzie, aż kury odpieją. 
Takżeć mię, smutną, to złe paniej obyczaje, 
To tego płacz frasuje, aż mię ledwie staje.
<|endoftext|>
Na piękność Narcyssa, uciekającego od miłości Nimfy Echo nazwane Darmo zaczynasz wojnę z miłością, Narcyssie, 
Darmo się z nią potykasz w stalowym kiryssie, 
Darmo ufasz w orężu, w trójgraniastą szpadę, 
Gdyć nagie dziecko wziąć ją potrafi przez zdradę, Wnet jedna strzałka Zwojuje śmiałka. 
Uciekaj w skały, puszcze, w knieje, lasy ciemne, 
Uznasz, że w twem myślistwie uciechy daremne, Pójdzie miłość za tobą i tam ci dokuczy, 
Zganić pychę, jak jej masz hołdować, nauczy. 
Porzuć zwierzynę, 
Kochaj dziewczynę. 
Pokaż mi Bohatyra, którego w tem męztwie By nad nim miłość tryumf nie wzięła w zwycięztwie. 
Każda broń z twardej stali wykowana pryśnie, 
Przez pancerze, szyszaki, snadno się przeciśnie. 
Marsa roboty Zmieni w zaloty. 
Przez mury, bramy, szańce, przez okopy, mosty, 
Miłość ma wolny przystęp i gościniec prosty. 
Jeszcze taka forteca w naturze nie była, 
Której by miłość swoją sztuką nie dobyła. 
Architekt za nic Uchodzi z granic. 
W głuchych jaskiniach znajdzie miłość Eremitę, 
Zapuści w zimny krzemień, w iskrze ognie skryte, 
I ten, co go dopiero trącano krzesiwem, 
Staje się rozgorzałem w płomieniu łuczywem. 
Aż kości święte W popiół rozdęte. 
Kryje się miłość rada w spuszczone kaptury, 
Gdzie chcąc być niepoznana, w skromności postury Przybiera swoję postać, wnet jak się rozrucha Podnieść radzi kaptura i pocieszyć ducha, Pozwoli oku Zarwać widoku. 
Darmo Westalskie panny wota czynią mocne Odprawiać pilne straże i dzienne, i nocne, Bo gdy sen naturalny, której zpląta oczy, 
Z bliskiego ognia często rada iskra skoczy, 
Aż łamie wiarę Gani ofiarę. 
Miłość śliczne purpury, co je wstyd farbuje I czym się czystość zdobi, tak zmaże, zgluzuie, 
Że potem żaden malarz glansu ni poloru, 
Nie potrafi przywrócić własności koloru, Opełzły farby Bo w wstydzie karby. 
Bywa miłość w ogródku obwiedzionym płotem Złotej ligi małżeńskiej, choć jej to nic po tem, 
Bozkie psować wyroki, lecz ta gospodyni W gruntownym ogrodzeniu skryte dziury czyni, 
Zkąd wielkie szkody W jarzynie młody. 
Rozgrzeje miłość i tych, co je wiek zgrzybiały Z ciepła naturalnego odmienił w śnieg biały, 
Trudnej dokaże sztuki, jeźli w zgniłym próchnie Ognia mniej, dymu więcej znajdzie, gdy weń dmuchnie, Bies się ucieszy Gdy stary zgrzeszy. 
Otoż masz jawny dowód Narcyssie zuchwały, 
Że miłości w daninie hołduje świat cały, Czują ludzie, czuje zwierz, czuje to co żyje, 
Moc pani, z której władzy nikt się nie wybije. 
Porzuć upory Zażyi pokory. 
Idź tam życzę, gdzie Echo swym cię prosi głosem, 
Często instynkt prowadzi za fortuny losem Tych, co za wolą nieba i za ludzką radą Chodzą i swego szczęścia w nich nadzieję kładą, Kto się tak rządzi Nigdy nie zbłądzi. 
Lecz kto zuchwale stąpa, górą nosi oczy, 
Wpadnie w dół lub się w wodzie głębokiej omoczy, 
Jak Narcyss wzgardził Nimfę, a do źródła kwapił, 
Z łez własnych trunku zażył i śmierci się napił. 
Zkończył ze wstydem Wojnę z Kupidem.
<|endoftext|>
Chytrze bydlą z pany kmiecie,
Wiele sie w jich siercu plecie.
Gdy dzień panu robić mają,
Częstokroć odpoczywają,
A robią silno obłudnie.
Jedwo wynidą pod południe,
A na drodze postawają,
Rzekomo pługi oprawiają,
Żelazną wić doma słoży,
A drzewianą na pług włoży,
Wprzągają chory dobytek,
Chcąc zlechmanić ten dzień wszytek,
Bo umyślnie na to godzi,
Iż sie panu źle urodzi.
Gdy pan przydzie, dobrze orze,
Gdy odydzie, jako gorze,
Stoji na roli, w lemiesz klekce,
Rzekomoć mu pług orać nie chce,
Namysłem potraci kliny,
Bieży do chrosta po jiny,
Szedw do chrosta za krzem leży,
Nierychło zasię wybieży.
Mnima-ć każdy człowiek prawie,
By był prostak na postawie,
Boć sie zda jako prawy wołek,
Aleć jest chytrzy pachołek.
<|endoftext|>
Do Hanny Chybaby nie wiedziała, co znaczy twarz blada I kiedy kto nie grzeczy, 
Hanno, odpowiada, 
Często wzdycha, a rzadko kiedy się rozśmieje Tedy nie wiesz, że prze cię moje serce mdleje?
<|endoftext|>
