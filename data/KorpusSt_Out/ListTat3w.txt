Jako ociec moj Aczygierej dzierżał przysięgę, takież ja chcę dzierżeć krolowi bratu naszemu. Jestli nie będę dzierżał, tedy mnie przysięga niechaj porazi. Co będzie mowił Achmet poseł, to moja słowa są z mych ust. Jestli moj poseł będzie zadzierżan, tedy krol brat nasz niechaj pośle tym rychlej k nam gońca swego. Jestli goniec brata naszego przyjedzie tym rychlej k nam, tedy ja wsiędę na szyję wojsku swemu. A brat nasz krol kogo będzie żądął u wielkiego posła, tego ja k niemu poślę. A ktorego będzie chciał krol posłać, niechaj napisze jimię jego, ktorego pośle k nam. Jestli brat nasz pośle k nam Dawida, tedy zasię Dawid weźmie z sobą od naszej strony w poselstwie Dowleteka, a jestli dziś przyjedzie, tedy Dowleteka dziś weźmie. Gdyżby nie chciał Dawida posłać, niechaj pośle ktorego raczy jinego dobrego człowieka k nam, a weźmie też Dowleteka, ktoremu by mog Dowletek wierzyć. Jest dwieście Kozakow, ktorzy nie śmieją do Ordy przyjachać, a jam jich wszystki domy obręczył. Brat zięcia cesarza przekopskiego, ktory mięszka w Hordzie Zawolskiej, wskazał do cesarza przekopskiego powiadając mu, jako cesarz zawolski chce ciągnąć ku Niepru, a radząc mu, iżeby tym rychlej wyciągnął z Przekopu a ciągnął ku Niepru, a tam jestli brzeg u Niepru oblężesz, tedy zawolski przyciągnąwszy tam umarłby głodem. Jeździł brat moj Jamurczy sołtan do Mahmetowego grobu, przez ktoregom ja wskazał poselstwo do cesarza tureckiego, prosząc jego miłości, iżeby się raczył zjednać z krolem polskim a być w mirze. A jestliby tego nie chciał udziałać, tedym mu kazał powiedzieć, iżeć ja mam z dawnych czasow przysięgi z krolem polskim, a tak muszę s nim w mirze być. A gdyż się moj brat od grobu Machmetowa wrocił, tedy cesarz turecki wskazał ku mnie przez brata mego pisał, abych się jednał z krolem polskim, com ja gotow uczynić. Nohajski dał zawolskiemu pomoc, iże segnał swego nieprzyjaciela. W Zawolskiej Ordzie roztargnęli się panowie miedzy sobą zabrali bazar, z połowicą bazaru poszli do Czyrkas. Druga połowica roztargała się między jimi. A przekopski ma za złe Krolowi Jego Miłości, iże miał tam swe posły u zawolskiego.